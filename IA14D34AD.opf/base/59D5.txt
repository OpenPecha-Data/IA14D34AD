༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
4730
TBRC Volume Number
TBRC Work Number (W)
Title
14132
མུན་འཇོམས་ནོར་བུའི་ཕྲེང་བ།
དོར་ཞི་གདོང་དྲུག་སྙེམས་བློའི་དཔྱད་རྩོམ་ཕྱོགས་བསྒྲིགས།
mi
mun 'joms nor bu'i phreng ba : dor zhi gdong drug snyems bo'i
dpyad rtsom phyogs bsgrigs
གདོང་དྲུག་སྙེམས་པའི་བློ་གྲོས།
Author
gdong drug snyems pa'i blo gros
Descriptor
Original Publication
Place
pe cin
Publisher
mi rigs dpe skrun khang
Date
1996
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
433+5
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150
17th st., new york city, ny 10011, usa 2005



Dor-'zi Gdon-drug-sñems-blo'i dpyad rtsom phyogs bsgrigs / Dor-'zi...
LC Control Number: 97916001
Type of Material: Text (Book, Microform, Electronic, etc.)
Personal Name: Dor-'zi Gdon-drug-sñems-blo.
Main Title: Dor-'zi Gdon-drug-sñems-blo'i dpyad rtsom phyogs bsgrigs / Dor-'zi Gdon-
drug-sñem-blos brtsams.
Uniform Title: [Selections. 1996]
Variant Title: Chinese title on t.p. verso: Duoshi lun wen ji
Cover Title: Mun 'joms nor bu'i phren ba
Edition Information: Par thens 1.
Published/Created: Pe-cin : Mi rigs dpe skrun khan, 1996.
Description: 2,433 p. ; 21 cm.
ISBN: 710502626X
Summary: Selected writings predominantly on Tibetan poetry, grammar, and history of
Tibet.
Subjects: Tibetan poetry--20th century--History and criticism.
Tibetan language--Grammar--History and criticism.
Tibet (China)--History.
LC Classification: PL3734 .D67 1996
Overseas Acq. No.: Ch-Tib-97-916001; 24
Repro./Stock No.: Library of Congress -- New Delhi Field Office RMBY15.20
Geog. Area Code: a-cc-ti
Quality Code: lcode



དོར་ཞི་གདོང་དྲུག་སྙེམས་བློའི་དཔྱད་རྩོམ་ཕྱོགས་བསྒྲིགས།
མུན་འཇོམས་ནོར་བུའི་ཕྲེང་བ།
དོར་ཞི་བློ་བཟང་ཐུབ་བསྟན་ཆོས་་་
འཕེལ་ལམ། ཀུན་བཤད་ཀྱི་མིང་གཞན་་
གདོང་དྲུག་སྙེམས་པའི་བློ་ལྡན་ནི་1935ལོར་
དཔའ་རིས་ སུ་འཁྲུངས། དགུང་ལོ་་་་་་་་
12སྟེང་དཔའ་རིས་མཆོད་རྟེན་ཐང་གི་་་་་་
བཤད་གྲྭར་ཞུགས་ནས་བསྡུས་ཚད་རྒྱུན་་་་་་
འཇུག་ སོགས་མཚན་ཉིད་དང་། སྒྲ་སྙན་
སྨན་རྩིས་སོགས་ཐུན་མོང་རིག་གནས་ལ་་་
གསན་སྦྱོང་ལེགས་པར་མཛད། དགུང་ལོ་
18ཀྱི་ཐོག་ཕར་ཕྱིན་འཛིན་གྲྭ་ལས་ཐོན་ནས་
སྲིད་ གཞུང་གི་བཀའ་ལྟར་བོད་ཡིག་དགེ་་་
རྒན་མཛད། རྒྱ་ཡིག་དང་དབྱིན་ཇི། ཨུ་
རུ་སུའི་ཡི་གེ་སོགས་བསླབ་པའི་གོ་སྐབས་་་
རྙེད། ཕྱིས་སུ་བླ་བྲང་བཀྲ་ཤིས་འཁྱིལ་དུ་
ཕེབས་ནས། པཎ་ཆེན་སྐུ་ཕྲེང་བཅུ་པའི་
ཡོངས་འཛིན་བསང་ཁོག་འཇིགས་མེད་ཚང་
དང༌། ལྷ་མོ་ཚུལ་ཁྲིམས་ཚང་སོགས་དགེ་
བཤེས་མང་པོའི་མདུན་ནས་ཆོས་དང་རིག་
གནས་གཉིས་ཆར་སྦྱངས། 1983ལོ་ནས་
བཟུང་ནུབ་བྱང་མི་རིགས་སློབ་གླིང་དུ་ཕྱག་
ལས་གནང་ཞིང་སྔ་ཕྱིར་དགེ་རྒན་ཆེན་མོ་་་
གཞོན་པ་དང་དགེ་རྒན་ཆེན་མོའི་ལས་མིང་
ཐོབ། སློབ་ཁྲིད་ཀྱི་ཞོར་དུ་ཁོང་གིས་སྙན་
ངག་ དང་། ལོ་ རྒྱུས། རིག་ གནས།
ཆོས་ལུགས་སོགས་ཀྱི་ཆེད་རྩོམ་50ལྷག་ཙམ་
སྤེལ་བ་རེད།
མི་རིགས་དཔེ་སྐྲུན་ཁང་།



{V ༼  ི
དོར་ཞི་གདོང་དྲུག་སྙེམས་བློའི་དཔྱད་རྩོམ་ཕྱོགས་བསྒྲིགས།
དོར་ཞི་གདོང་དྲུག་སྙེམས་བློས་བརྩམས་པ།
མི་རིགས་དཔེ་སྐྲུན་ཁང་།



图书在版编目(CIP)数据
多识论文集;藏文/
多识著,一北京;民族出版社,
1996.6
ISBN 7-105-02626-X
1.多… 1.多… ·藏学一中国一文集一藏文N.K
281.4-53
中国版本图书馆 CIP 数据核字(96)第03394号
民族出版社出版发行
(北京市和平里北街5号 邮编100013)
民族出版社微机照排 孙史山印刷厂印刷
各地新华书店经销
1996年11月第1版 1996年11月北京第1次印刷
开本:850×1168 毫米 1/32 印张:138
印数:0001-3500 册 定价:15.20 元



དཀར་ཆག
དཔའ་རིས་ཞེས་པའི་མིང་དང་དཔའ་རིས་བོད་རིགས་ཀྱི་
མཆེད་ཁུངས་ལ་དཔྱད་པ། ། ཟབ་བ•བ བ•
...... (1)
དཔའ་རིས་མཆོད་རྟེན་ཐང་གི་ཆགས་རབས་མུཀྟི་ཀཱའི་ཕྲེང་བ།
•.…...... (8)
དཔའ་རིས་ཡར་ལུང་དགོན་པའི་དཀར་ཆག་ཤེལ་དཀར་མེ་ལོང་། ... (56)
རྒྱལ་བ་ཚངས་དབྱངས་པའི་སྐུ་ཚེ་སྨད་ཀྱི་རྣམ་ཐར་དང་འབྲེལ་བའི་གནད་དོན་
སྐོར་ཅིག་གི་ཁུངས་དང་ཤེས་བྱེད་སྟོན་པ། •.............. ...（84）
རྒྱལ་བ་ཚངས་དབྱངས་རྒྱ་མཚོའི་རྣམ་ཐར་མདོར་བསྡུས། ..…..... (107)
ཚངས་དབྱངས་རྒྱ་མཚོའི་གསུང་མགུར་ངེས་དོན་དུ་བཀྲལ་བ་ཟབ་དོན་འབྱེད་
པའི་ལྡེ་མིག ། .............. ..…….............. (115）
བོད་རྒྱལ་སྲོང་བཙན་སྒམ་པོ་ནས་གླང་དར་བར་གྱི་བཙན་པོ་རིམ་བྱོན་འཁྲུངས་
འདས་ཀྱི་ལོ་ཚིགས་སོགས་ལ་དཔྱད་པ་ལུང་རིགས་བདུད་རྩིའི་རྒྱུན་བཟང་།
•• •• •• •
རྩོམ་རིགས་གསར་པའི་གནད་དོན་འགའ་ཞིག་གླེང་བ། ............ (203)
སྙན་ཚིག་རྒྱ་མཚོའི་གསར་སྐྱེས་མེ་ཏོག་ཅེས་པའི་རྩོམ་ལ་ཅུང་ཟད་དཔྱད་པ།
• •.......（212)
དུས་བཞིའི་སོ་ནམ་བྱེད་ལུགས་མཚོན་པའི་ཚིག་ཕྲེང་ངག་གི་རོལ་དབྱངས་ལས་
བརྩམས་ཏེ་སྙན་ཚིག་འབྲི་སྟངས་ཅུང་ཟད་གླེང་བ། .....….. (231)
|
(132）



༤། ••• • ཟབ་བ•
དབྱངས་ཅན་མ་དང་སྙན་ཚིག་རིག་པ། ............... •.......• (255)
སྙན་ངག་ཕྱོགས་ཀྱི་ལོག་རྟོག་སུན་འབྱིན་པའི་གཏམ་དུག་དབྱུང་བདུད་རྩིའི་
སྦྱོར་བ། ..…........…........
.....……....…...(273)
བོད་ཀྱི་རྩོམ་རིག་རིག་གནས་སོགས་ལས་འཕྲོས་པའི་གཏམ་ལྷག་བསམ་དབྱར་
•..........…... ...(288)
རྩོམ་དཔྱད་དགག་ལན་ངན་རྟོག་དྲི་མ་འཁྲུད་པའི་རིགས་ལམ་བདུད་རྩིའི་ཆུ་
རྒྱུན། །
•............... (304)
བརྡ་སྤྲོད་རྩོད་ལན་མི་ཤེས་དྲི་མ་འཁྲུད་པའི་རིགས་འཕྲུལ་བདུད་རྩིའི་ཆུ་རྒྱུན། །
(324)
བདག་གཞན་བྱ་བྱེད་ལས་གསུམ་གྱི་གོ་དོན་དང་དབྱེ་བསྡུ་སོགས་བཤད་པ་་
འཁྲུལ་སེལ་གང་གཱའི་རྒྱུན་བཟང་། ••བ བ་.................(352)
ཚིགས་བཅད་སྡེབས་སྟངས་ཀྱི་ཤེས་བྱའི་རྣམ་གཞག ............... (369)
བོད་མཁས་པའི་སྙན་ངག་དཔེར་བརྗོད་ལས་གབ་ཚིག་གི་རྒྱན་གྱི་སྐོར་གོ་བདེར་
འགྲེལ་བ་སྦས་དོན་ཀུན་གསལ། ། •......................... (384）
སྙན་ངག་གི་སྐྱོན་སེལ་བཤད་པ་རྩོམ་རིག་བྱི་དོར། .........…........（396)
ཚད་མ་རིག་པ་རྨོངས་དད་ཀྱི་ཆ་ལག་ཡིན་མིན་བཤད་པ། ......... (413)
ནང་དོན་རིག་པའི་གཞུང་ལུགས་ཚན་རིག་དང་མཐུན་མིན་
བཤད་པ། ....
• ••• (420)



དཔའ་རིས་ཞེས་པའི་མིང་དང་དཔའ་
རིས་བོད་རིགས་ཀྱི་མཆེད་
ཁུངས་ལ་དཔྱད་པ།
ས་སྟེང་འདིར་མི་ཡི་འགྲོ་བ་ཆགས་པའི་དུས་ནས་བཟུང་། བློ་རིག སྙིང་སྟོབས་
དཔའ་རྩལ་ཆེ་ཞིང་། ཞེ་རྒྱུད་རང་བཞིན་གྱིས་དྲང་ཞིང༌། སྙིང་རྗེ་དང་ཕན་སེམས་
ལྡན་པ་སོགས་ལྷན་སྐྱེས་ཀྱི་ཡོན་ཏན་མང་པོས་རྒྱུད་ཕྱུག་པའི་ བོད་དཀར་པོའི་རིགས་
གནས་ པའི་ ས་ ཆ་ ལ་ གངས་ལྗོངས་ཞེས་འབོད་ ཅིང་། དེའི་ མདོ་ ཁམས་སྨད་ཀྱི་ཆ།
མཚོ་སྔོན་ཙོང་ཆུའི་བྱང་ཕྱོགས། མི་ཉག་གི་ལོ་རྒྱུས་སུ་བྱང་ངོས་སུ་འབོད་པའི་ཀཱན་ཀྲོའུ་
ཆུ་ནག་ཚུན་ཆད། ཆི་ལེན་ཧྲན་ཏེ་མདོ་ལ་རིང་མོའི་རི་རྒྱུད་ལུང་ལག་དང༌། དེ་དང་
འདབས་འབྲེལ་དུ་གནས་པའི་བོད་རོང་འབྲོག་གི་ས་ཆ། སུ་ནན། ཐེན་ཀྲུའུ། མུན་
ཡོན། ཏ་ཐུང་། ཧུ་གྲུ ལོ་ཏུ་སོགས་ཀན་སུ་དང་། མཚོ་སྔོན་ཞིང་ཆེན་ཁོངས་
གཏོགས་ཀྱི་རྫོང་ཁག་དྲུག་གི་མངའ་ཞབས་ཀྱི་ས་ཆར་དཔའ་རིས་བོད་རིགས་དཀར་པོའི་
ཡུལ་ཞེས་གྲགས་ཤིང་། དེར་འཁོད་པའི་ཕྲ་འབྲི་ལྡོང་སོགས་ཀྱི་རིགས་ལས་མཆེད་པའི་
བོད་རིགས་ལ་དཔའ་རིས་པ་ཞེས་གྲགས་སོ། །
དེ་ཡང་དཔའ་རིས་ཞེས་པའི་མིང་ཐོགས་པའི་རྒྱུ་མཚན། གནའ་མིའི་བཤད་རྒྱུན་
ལ། ཕྱོགས་འདིའི་བོད་ཀྱི་རིགས་རྒྱུད་ཀྱི་ཐོག་མ། ཨ་ཕྱུག་དང་། དཔའ་ཕྱུག་ཅེས་
པའི་བོད་མི་སྤུན་གཉིས་ཡོད་པ་ལས། ཕུ་བོ་ཨ་ཕྱུག་གིས་བཟུང་བའི་ས་ལ་ཨ་རིག་དང་།
ནུ་བོ་དཔའ་ཕྱུག་གིས་བཟུང་བའི་ས་ལ་དཔའ་རིས་ཐོགས་སོ་ཞེས་བཤད་ཚུལ་གཅིག་དང་།
ཡང་ཕྱོགས་འདིའི་རི་རྣམས་མཐོ་ཞིང་གཟར་ལ། འཇིགས་རྔམ་ཆེ་ཞིང༌། དཔའ་བོས་
ཁྲབ་རྨོག་འཁོར་གསུམ་གོན་ནས་དགྲ་ལ་ཆས་པ་ལྟར་སྣང་བས། དཔའ་རིར་ཐོགས་སོ་
ཞེས་བཤད་ཚུལ་གཅིག་དང་ཡང་བོད་རྒྱལ་སྲོང་བཙན་སྒམ་པོ་དང་ཁྲི་སྲོང་ལྡེ་བཙན་
སོགས་ཀྱི་སྐུ་རིང་ལ། དབུས་གཙང་སོགས་ནས་རྒྱ་བོད་ཧོར་གསུམ་གྱི་ས་མཚམས་སྲུང་
བའི་ དམག་ སྡེ་ མངགས་ གཏོང་ བྱས་ པ་ དེ་ དག་ རྒྱུན་ སྡོད་ བྱས་ པ་ ལས་ མཆེད་ པས།



དཔའ་ རྟུལ་ དམག་ གི་ རྒྱུད་ པ་ ཡིན་ པས་ ན། དཔའ་ རྒྱུད་ དམ་ དཔའ་ བོའི་ སྡེའམ།
དཔའ་བོའི་རིས་གཏོགས་ཏེ་དཔའ་རིས་ཞེས་ཐོགས་སོ་ཞེས་ཀྱང་ཟེར་རོ། །
བཤད་ཚུལ་གསུམ་གྱི་སྔ་མ་གཉིས་ནི་གཏམ་རྒྱུད་གནའ་གཏམ་སོགས་ཀྱི་ཡི་གེར་
མཐོང་བས། ཡིན་མིན་གྱི་ཁ་ཚོན་གཅོད་དཀའ་ཡང་། བཤད་ཚུལ་གསུམ་པ་དེ་
འཐད་ཕྱོགས་ སུ་ འཛིན་ མཁན་ལོ་ རྒྱུས་སྨྲ་བའི་ཁྲོད་དུ་མང་བས་ཅུང་ཟད་དཔྱད་ན།
སྲོང་བཙན་སྒམ་པོ་སོགས་ཀྱི་སྐུ་རིང་ལ་དབུས་གཙང་ཕྱོགས་ནས་འོངས་པའི་མི་རྒྱུད་
དཔའ་རིས་ཕྱོགས་སུ་ཡོད་པའང་བདེན་སྙམ་ སྟེ། དཔེར་ན། སུ་ནན་རྫོང་ཁུལ་གྱི་
མདུང་ནག་ཁ་གསུམ་ཟེར་བའི་བོད་ཚོ་དེ། མདུང་ལ་རྩིད་ཞོལ་ནག་པོ་བཏགས་ནས་
དམག་སྡེའི་རྟགས་མཚན་བྱས་པས་མདུང་ནག་པ་ཟེར་བ་དང་། ཁོ་ཚོ་སྲོང་བཙན་སྒམ་
པོའི་དམག་རྒྱུད་ཡིན་ཞེས་མདུང་ནག་པ་རང་གི་ཁ་རྒྱུན་ལ་ཡོད་པ་དང་། སྐད་རིགས་
ཀྱང་ཅོ་ནེ་སྐད་རོང་སྐད་ལྟ་བུ་ཞིག་འདྲེས་ཡོད་པར་དཔགས་ན་མདུང་ནག་པའི་མི་རྒྱུད།
བོད་རྒྱལ་གྱི་དམག་རྒྱུད་ཡིན་ཤས་ཆེ། ཡང་མདོ་སྨད་ཆོས་འབྱུང་དུ། གླང་དར་མའི་
སྲས་གནམ་ལྡེ་འོད་སྲུང་། དེའི་སྲས་མངའ་བདག་དཔའ་འཁོར་བཙན། དེའི་སྲས་
བཀྲ་ཤིས་བརྩེགས་པ། དེའི་སྲས་འོད་ལྡེ། དེ་ལ་སྲས་བཞི་བྱུང་བའི་གཉིས་པ་ཁྲི་ལྡེ་
མདོ་ཁམས་སུ་བྱོན། མཚོ་སྔོན་འདིར་གཞིར་བཟུང་སྟེ་ཁྲི་དཔོན་མཛད། ཙོང་ཁ་ཡུལ་
ཆེན་བཅོ་བརྒྱད་སོགས་མདོ་སྨད་ཕལ་ཆེར་མངའ་མཛད་པའི་རྒྱུད་དུ་སྤྱན་སྔ་དོན་ཆེན་པ་
སོགས་བྱུང་བར་བཤད་ལ( འདི་ལ་སུང་རྒྱལ་རབས་ཀྱི་ལོ་རྒྱུས་སུ་རྒྱལ་སྲས་རྒྱལ་ཁབ་ཅེས་
བརྡ་ཇི་བཞིན་མ་འབྱོར་བས་གྱོ་སི་ལོ་གོa Fwཆ་ ཞེས་བྲིས་སྣང་)། ད་དུང་ཡང་ཁྲི་
དཔོན་དེའི་རྒྱུད་པ་དཔའ་རིས་ཕྱོགས་སུ་ཡོད་པ་ལ། འཕན་ཡུལ་རང་སྐད་མ་ཉམས་
པས་ཁྲི་དཔོན་ལ་ཁྱི་དཔོན་དུ་འབོད་པ་སྣང་ཞེས་འབྱུང་བ་ལྟར། གླང་དར་རྗེས་སུ་བོད་
རྒྱལ་གྱི་སྲིད་དབང་སིལ་འཐོར་དུ་སོང་ཞིང་ནང་འཁྲུག་སོགས་ལངས་པའི་རྐྱེན་ལས།
རྒྱལ་རྒྱུད་རྗེ་བློན་འཁོར་དམག་དུམ་གཅིག་མདོ་སྨད་དུ་ཡོང་ནས། ཙོང་ཁའི་ཡུལ་ཆེན་
བཅོ་བརྒྱད་སོགས་ལ་དབང་བསྒྱུར་ཏེ་སྤྱི་ལོ997ནས1065བར་གྱི་ལོ་རེ་དགུ་ཙམ་ལ་སྒེར་
དབང་བཟུང་ཞིང་། མཐར་མི་ཉག་གྷའི་དབང་འོག་ཏུ་ཤོར། དུས་རབས་བཅུ་བའི་
དཀྱིལ་ཙམ་ལ། - དཔའ་རིས་བོད་ལུང་དྲུག་གི་སྤྱི་དཔོན་འཕན་བློ་གྲོས ( ལྗོ )ཟེར་
བ་ཞིག་ལང་ཀྲོའུ་དམག་སྲིད་ཀྱི་སྤྱི་དཔོན་གྱི་གོ་སར་སུང་རྒྱལ་གཞུང་གིས་ལུང་གིས་བསྐོས་
ཤིང་། ཉིན་ཞའི་ས་ཆར་རྒྱལ་སྲིད་བཙུགས་པའི་མི་ཉག་གྷ་ཞེས་འབོད་པའི་བོད་རྒྱལ་གྱི་
དམག་དང་འཐབ་པས་རྒྱལ་ཁ་ཐོབ་པ་སུང་རྒྱལ་རབས་ཀྱི་ལོ་རྒྱུས་ནང་འཁོད་པ་དེ་དང་།



བསྟན་པ་ཕྱི་དར་སྐབས་བསྟན་པའི་མེ་རོ་སྨད་ནས་གསོ་བ་པོ་བླ་ཆེན་དགོངས་པ་རབ་
གསལ་དེ་ཡང་། འཕན་ཡུལ་རྨ་གསལ་གཤེན་འབར་བྱ་བའི་བོན་གྱི་བུ་ཆུ་ཟ་འཕེན་ཞེས་
འབྱུང་བའི་ལོ་རྒྱུས་ཀྱི་ཚིག་ལ་དཔགས་ན། ཁོང་ཡང་འཕན་ཡུལ་ནས་མདོ་སྨད་དུ་སྤོས་
པའི་མི་རྒྱུད་ཅིག་ལས་མཆེད་པར་མངོན་ཞིང༌། དེས་ན་དཔའ་རིས་མི་རྒྱུད་ཀྱི་མཆེད་
ཁུངས་སུ། བོད་རྒྱལ་དུས་ཀྱི་ས་མཚམས་སྲུང་བའི་དཔོན་དམག་གི་རྒྱུད་དང༌། དུས་
འགྱུར་སོགས་ཀྱི་རྐྱེན་ལས་དབུས་གཙང་ཕྱོགས་ནས་འོངས་པའི་བོད་རྒྱུད་ཡོད་ཁོ་ཐག་
རེད། ་
ཡིན་ན་ཡང་། དཔའ་རིས་བོད་རྒྱུད་ཐོག་དང་པོར་མཆེད་པའི་དུས་སྐབས་ཡ་
མཐའ་སྲོང་བཙན་སྒམ་པོའི་སྐུ་རིང་ལ་བྱས་ན། ལུང་རིགས་ཀྱི་གནོད་པ་མང་དུ་འབབ་
པ་བཟློག་མི་ནུས་ཏེ། སྲོང་བཙན་སྒམ་པོའི་རྒྱལ་སྲིད་བཟུང་བའི་དུས་ནི་དུས་རབས་
དྲུག་པའི་སྨད་ནས་དུས་རབས་བདུན་པའི་སྟོད་ཙམ་དུ་ཁེལ་ཞིང་། ད་ལྟའི་བར་ལོ་སྟོང་
དང་བཞི་བརྒྱ་ཁ་ལྷག་ལས་མ་སོང་། དཔའ་རིས་བོད་རྒྱུད་སྲོང་བཙན་གྱི་དམག་རྒྱུད་
ཡིན་ཟེར་ན། དེའི་སྔོན་ལ་ཕྱོགས་འདིར་བོད་རིགས་མེད་དགོས་ཤིང་། དེ་མེད་ན་
བོད་ཀྱི་ས་ཆ་ཡིན་པ་དང་། དམག་མངགས་ནས་ས་མཚམས་བསྲུང་བའི་རྒྱུ་མཚན་ཡང་
རྙེད་དཀའ། དེ་སྔོན་ལ་ཕྱོགས་འདིར་བོད་ཡོད་ན། ཕྱོགས་འདིའི་བོད་ཀྱི་ཐོག་མའི་
མཆེད་ཁུངས་ཕྱིས་སུ་འོངས་པའི་དམག་རྒྱུད་དུ་འདོད་པ་ག་ལ་འཐད། དོན་དུ་སྲོང་
བཙན་སྒམ་པོའི་ཡན་ཆོད་དུ་མཚོ་སྔོན་དང་ཀན་སུའི་ནུབ་བྱང་ཕྱོགས་སུ་བོད་རིགས་མང་
དུ་སྡོད་ཅིང་། དེས་ས་བཟུང་བའི་ཤེས་བྱེད་ཀྱང་མང་དུ་ཡོད། ལོ་སྟོང་ཕྲག་གཉིས་
དང་ཉིས་བརྒྱ་ཙམ་ནས་མགོ་བཟུང་བའི་ཧན་རྒྱལ་རབས་ཀྱི་ལོ་རྒྱུས་ནང་། ལང་ཀྲོའུ་
(RH)མངའ་འོག་ཏུ་མགོ་བཏགས་པའི་སྤྱང་རིགས་མང་ཞིང་། སྤྱང་ཧོར་དེ་དག་
གོས་ཐུ་ཆེན་གཡོན་ཕྱོགས་སུ་ཡོད་པ་གོན་ཞིང་། སྐྲ་ཤིགས་ཤིང་ཕྲག་རྒྱབ་ཏུ་ལྷུགས་པ།
རྒྱུ་རིགས་དང་འདྲེས་སྡོད་བྱས་ཤིང་། སྐད་རིགས་ཀྱང་རྒྱ་སྐད་དང་མི་འདྲ་བ་སྨྲའོ་ཞེས་
འབྱུང༌། སྨྱུང་ཞེས་པ་དེ་གནའ་དུས་བོད་ཀྱི་རིགས་ཡིན་མིན་དེ་རྗེས་སུ་བཤད་པར་
བྱའོ། །ཡང་ཉེ་ཆར་ལང་ཀྲོའུ་ས་ཁུལ་ཆི་ལེན་རི་འདབས་ཀྱི་ཡུན་ཁྲང་རྫོང་དུ། གནའ་
དུས་ཀྱི་མཁར་ཟུར་གསུམ་པ་ཞིག་གི་ར་ཆག་གི་གཞི་བསློགས་པས། དུར་ས་ཞིག་བྱུང་
བར། རོ་ཡི་ཐོག་ཏུ་ས་དམར་ལྟ་བུ་ཞིག་བསྐུས་མྱོང་ཞིང་། ལུས་ལ་པགས་རིགས་གྱོན་
ཞིང་། ཀོ་བའི་སྐ་རགས་བཅིངས་པ། མགོ་དང་རྐེད་པའི་ཐག་ཉེར། ལི་ལས་བྱས་
པའི་རྒྱུན་ཆ་མེ་ལོང་དང་། དུང་དང་། འགྲོན་བུ་མང་ཙམ་སྣང་། རྐེད་པ་ཟངས་ཀྱི་



གྲིའུ་དང་རལ་གྲི་ཆུང་ཆུང་། དཔྱིའི་མཚམས་ན། ཟངས་ཀྱི་སྦུ་གུ་དང་དྲིལ་ཆུང་ཡོད་
ཅིང༌། ཐག་ཉེའི་ ས་ནང་དུ། ནོར་ལུག་གི་རུས་ པ་ དམ་དུམ་ མང་། ཞེས་དང༌།
ཚན་རིག་ཐབས་ཀྱིས་དུར་ས་དེ་ལོ་ཉིས་སྟོང་དགུ་བརྒྱ་ལྔ་བཅུ་ཙམ་སོང་བར་ཐག་བཅད་
ཅེས་ཡུན་ཁྲང་རྫོང་གི་ས་མིང་ཕྱོགས་བསྒྲིགས་ལས་བྱུང༌། པུར་དེའི་གོས་དང་རྒྱན་ཆ་
འཚོ་བའི་དངོས་རྫས་ཕྱོགས་ལ་བལྟས་ན། བོག་རིགས་བུད་མེད་ཅིག་གི་དུར་ས་ཡིན་
ཞེས་ཁ་ཚོན་བཅད་ཆོག་ཅིང་། རྟགས་དེ་ལས་ལོ་སུམ་སྟོང་ཙམ་ན་དཔའ་རིས་ཕྱོགས་
འདིར་བོད་རིགས་ཡོད་པར་རྗེས་སུ་དཔག་པར་ནུས་སོ། །ལོ་སུམ་སྟོང་སྔོན་ལ་ཡང་ཕྱོགས་
འདིར་བོད་རིགས་ཡོད་པའི་ཤེས་བྱེད་རྒྱུའི་ལོ་རྒྱུས་ཡིག་ཚང་རྙིང་བ་རྣམས་ན་མང་དུ་ཡོད།
འོན་ཀྱང་ཐང་རྒྱལ་རབས་ཡན་ཆོད། མི་རིགས་འདི་ལ་སྤྱང་ཞེས་འབོད་ཅིང་། བོད་
ཅེས་མི་འབོད་དེ། བོད་ཅེས་པའི་མིང་འདི་དུས་ཕྱིས་བྱུང་བར་མངོན། དེང་སང་
ཙང་ཚུ ( རྒྱུ $)ཟེར་བའི་མིང་དབུས་གཙང་ཞེས་པ་བསྡུས་ནས་གཙང་དུ་གྱུར་ཅིང་་
དབུས་གཙང་ཞེས་པའི་མིང་ཡང་རྒྱ་ཡིག་གི་ནང་དུ་ཡོན་རྒྱལ་རབས་ཀྱི་དུས་སྐབས་སུ་བྱུང་
ཞིང་དེ་སྔོན་ན་མེད། དེང་སང་གི་ལོ་རྒྱུས་རྟོག་ཞིབ་པར་རློམ་པ་འགའ་ཞིག་གནའ་དུས་
ཀྱི་སྤྱང་ངམ་འཇང་དང་། དུས་ཕྱིས་ཀྱི་བོད་མི་རིགས་གཅིག་མིན་ཟེར་བ་དང༌། མི་
ཉག་པ་དང༌། དྭགས་པོ། མོན་པ། གློ་བ། བོད་མི་ཟེར་བ་རྣམས་ཙང་ཚུ་མིན་
ཟེར་ནས་བོད་རིགས་ལས་ལོགས་སུ་ཕྱེ་བ་ནི་དམིགས་ཡུལ་གཞན་མེད་ནའང༌། མ་་
རྟོགས་ལོག་རྟོག་གི་རྨོངས་པའི་རྒྱུར་ཚུད་པ་ཡིན་པར་གདོན་མི་ཟའོ། །གནའ་དུས་ཀྱི་སྤྱང་
ཞེས་པའི་མི་རིགས་དེ་བོད་ཡིན་པའི་ཤེས་བྱེད། ཐང་ཡིག་གསར་བའི་བོད་ཀྱི་ལོ་རྒྱུས་
ལས་ཐུ་བྷོད (བོད)ནི་ནུབ་ཕྱོགས་ཀྱི་འཇང་(སྤྱང་)གི་རུས་སུ་གཏོགས་ལ། དེ་ཡང་
རིགས་བརྒྱ་དང་ལྔ་བཅུ་ཡོད། རྨ་ཆུ་དང་། ཙོང་ཆུ། འབྲི་ཆུ། རྒྱལ་མོ་རྔུལ་ཆུའི་
འབབ་ཡུལ་དུ་བཀྲམས་ཏེ་གནས། ཞེས་དང་། མི་ཉག་གྷའི་རྒྱལ་བོའི་གདུང་རྒྱུད་ནི།
ཡིག་ཚང་ཀུན་ཁ་འཆམས་པར་ལྡོང་སྤྱང་(# i# #)སྟེ། སྤྱང་གི་རིགས་ལ་ལྡོང་གི་
རྒྱུད་པ་ཡིན་ཞེས་སྣང༌། དེང་སང་རྒྱའི་ལོ་རྒྱུས་རྟོག་ཞིབ་པ་སྐོར་ཅིག་མི་ཉག་པ་ནི་མི་
རིགས་ཡན་གར་བ་ཞིག་ཏུ་འདོད་པའི་ཕྱོགས་འཐེན་བྱེད་ཀྱང༌། མི་ཉག་གྷའི་ལོ་རྒྱུས་ལ་
དཔྱད་ན། མི་རྒྱུད་ཀྱི་མཆེད་ཁུངས། རྒྱལ་ཁབ་དང་རྒྱལ་བོའི་མིང་། ཡུལ་སྲོལ་
གོམས་འདྲིས། གོས་དང་རྒྱན་ཆ། ཆོས་ལུགས་དད་མོས་ཀྱི་ཁྱད་ཆོས། སྐད་རིགས་
སོགས་སྒོ་ཀུན་ནས་བོད་པ་ཡིན་པའི་ཤེས་བྱེད་མང་དུ་ཡོད་ལ། དེའི་རྒྱུ་མཚན་ལོགས་སུ་
འབྲི་འདོད་པས་འདིར་མི་སྤྲོའོ། །ཡང་དཔའ་རིས་རྫོང་ཁུལ་དུ་ཇག་རོང་ཟེར་བའི་ས་ཆ་



ཞིག་ཡོད། ཡིག་རྙིང་ལ་ལར་ལྕག་རུང་ཞེས་བྲིས་སྣང་། རྒྱ་སྐད་དུ་དེང་སང་ཡང་ཀྲིན་
ཆང་ཁྲོན། ཀྲིན་ཆང་ཧོ་སྟེ། སྤྱང་ལུང་དང་སྤྱང་ཆུ་ཟེར་བ་རེད། ཀྲིན (g)ཞེས་པ་
ནི་མགོ་གནོན་པའི་དོན་ནོ། ། རྒྱ་ཡིག་གི་དོན་ལ་དཔགས་ན་ས་འདི་གནའ་ནས་སྤྱང་
རིགས་སྡོད་པའི་ས་ཆ་ཡིན་པས། སྤྱང་གི་སྒྲ་དེ་འགྱུར་ནས་ལྕག་དང་ཇག་ཏུ་གྱུར་བ་ཡིན་
ནམ་སྙམ། ཇག་རུང་སྟོད་སྨད་ཕུ་ནས་མདོ་བར་ས་ལེ་བར་བརྒྱ་ལྷག་ཡོད་པའི་ཉིན་སྲིབ་
ལུང་ལག་གི་ས་མིང་ཆུ་མིང་བརྒྱ་ཕྲག་ལོངས་པ་ཚང་མ་བོད་མིང་ཤ་སྟག་ཡིན་པའི་རྟགས་
ལས་ཀྱང་ས་འདི་གནའ་དུས་བོད་ཀྱི་ས་ཆ་མིན་ཞེས་འཁྱོག་བརྗོད་བྱེད་མི་ནུས་སོ། །དེས་
ན། ས་མིང་དང་ཆུ་མིང་སོགས་ཀྱང་ཡི་གེར་བཀོད་ནས་མི་རབས་རྗེས་མར་བརྗེད་དུ་མི་་
འཇུག་པའི་ཐབས་ལ་འབད་པ་གལ་ཆེ་སྙམ་མོ། །འོ་ན་རྒྱ་སྐད་ཀྱི་ཆང་(རྨོ) ཞེས་པའི་སྒྲ་
དེ་སྤྱང་ཡིན་པར་ཇི་ལྟར་ཤེས་ཤེ་ན། དཔའ་རིས་ཡུལ་སྐད་དུ། སྤྱང་ཁུའི་པགས་པ་ལ།
བསང་པགས་ཟེར་ཞིང་། རི་སྤྱང་སྔོན་མོ་ལ། རི་བསང་སྔོན་མོ་ཟེར་བ་དང་། སྤང་
རི་ལ་གསིང་རི་དང་སྤོས་ལ་བསོས་ཟེར་བ་སོགས།. ས་པ་བཏགས་ཕལ་ཆེར་ས་རུ་ཀློག
བོན་ཆོས་དང་གླུ་དཔེ་རྙིང་བར། མ་སངས་སྡེ་ལྔ་དང་མ་སྤྱང་སྡེ་ལྔ། མ་སངས་སྟོན་པ་
དང་མ་སྤྱང་སྟོན་པ། སངས་འ་ལོང་ལ་མོ་དང་། སྤྱང་འ་ལོང་ལ་མོ་ཅི་རིགས་བྲིས་
འདུག དེར་བལྟས་ན་ཕལ་ཆེར་སྤྱང་ནི་ཡིག་སྐད་དང་། སངས་དང་བསང་ཁ་སྐད་
ལྟར་བྲིས་པ་འདྲ། བོད་ཀྱི་དེབ་ཐེར་རྙིང་བ་རྣམས་སུ། གཉའ་ཁྲི་བཙན་པོའི་རྒྱལ་
རྒྱུད་ཡན་ཆད། རྒྱལ་རབས་མི་འདྲ་བ་བཅུ་བྱུང་ཞིང་། དེ་ནང་གི་རྒྱལ་རབས་བདུན་
པ་མ་སངས་རུས་དགུ་ཟེར་བས་བོད་ཁམས་བཟུང་། ཞེས་བཀོད་ཡོད་ཅིང་། ཆོས་
འབྱུང་མཁས་པའི་དགའ་སྟོན་དུ་ཡང་། བདུན་པ་མ་སངས་རུས་དགུས་དབང་བྱས་ཏེ།
ཞེས་འབྱུང་བའི་མ་སངས་ཞེས་པའི་སངས་དེ་སྤྱང་ཡིན་པའི་དབང་དུ་བྱས་ན། རྒྱུའི་ལོ་
རྒྱུས་ཀྱི་ཡིག་ཚང་ནང་གི་གནད་དོན་མང་པོ་ཞིག་ངོ་འཕྲོད་པར་འགྱུར་རོ། འོ་ན་མ་
སངས་ཞེས་མ་འཇོག་པའི་རྒྱུ་མཚན་ཇི་ལྟར་འགྲེལ་ཞེ་ན། མི་ཡི་འགྲོ་བ་ཆགས་པའི་ཐོག་
མའི་གནས་སྐབས་དང་། རྗེས་ལུས་ཀྱི་གནས་སྐབས་ན་ཡོད་པའི་མི་རིགས་མང་པོ་ཞིག་
གི་ནང་དུ། སྐྱེས་པ་གཅིག་དང་བུད་མེད་གཅིག་བསྡེབས་ཏེ་ཁྱིམ་ཚང་བརྟན་ཆགས་
བྱེད་ཅིང༌། ཁྱིམ་བདག་སྐྱེས་པས་བྱེད་པའི་ལུགས་སྲོལ་དར་མེད་ཅིང་། བུད་མེད་
ཀྱིས་ཁྱིམ་འཛིན་ཅིང་། བུ་ཕྲུག་གིས་མ་ངོ་ལས་ཕ་ངོ་མི་ཟིན་པས་མ་རྒྱུད་གཙོ་བོའི་ལམ་
ལུགས་ཞེས་མི་རབས་ལོ་རྒྱུས་ཀྱི་ཐོག་མའི་དུས་སྐབས་སུ་བརྩི་ཞིང༌། ལོ་རྒྱུས་ཚན་རིག་
གཞུང་དུ་གྲགས་ཆེ་བ་དང༌། སྤྲེའུ་བྱང་ཆུབ་སེམས་དཔའ་དང་བྲག་སྲིན་མོ་གཉིས་ཀྱི་



རྒྱུད་ ལས་ མཆེད་ པའི་ ཕའི་རིགས་སུ་བྱུང་བ་རྣམས་ཀྱིས་ཡུལ་བཟུང་བ་ལ་ བོད་དང་།
མའི་རིགས་སུ་བྱུང་བ་རྣམས་ཀྱིས་ཡུལ་བཟུང་བ་ལ་བོད་ཆེན་པོ་ཞེས་བུ་སྟོན་གསུངས་ལས་
འབྱུང་བ་དང་། རྒྱུའི་གནའ་རབས་ཀྱི་ལོ་རྒྱུས་སུ་དབུས་གཙང་མངའ་རིས་ཕྱོགས་སུ་
བུད་མེད་རྒྱལ་ཁབ་ཞེས་པ་ཞིག་ཀྱང་ཚུགས་མྱོང་བས། རྒྱུ་མཚན་འདི་དག་ལ་འདང་
བརྒྱབ་ན། མ་སངས་ཞེས་པའི་མ་དེ་མ་རྒྱུད་དུས་སྐབས་ཀྱི་གདུང་རྒྱུད་ཀྱི་རིགས་རུས་
མཚོན་བྱེད་ཀྱི་བརྡ་ཨེ་ཡིན་སྙམ། དེས་ན། ལོ་ལྔ་སྟོང་ཡན་ཆོད་དུ་སྤྱང་ཞེས་པའི་མི་
རིགས་དེ་ཡོད་ཅིང་། དབྱིན་ཧྲང་དུས་ཀྱི་རྒྱའི་ཡིག་ཚང་དུ་འབྲོག་ལས་ཀྱིས་འཚོ་བའི་
སྤྱང་གི་གནས་ཚུལ་བཀོད་ཡོད་ཅིང་། ལོ་སུམ་སྟོང་ཡན་ལ་འགོ་ཚུགས་པའི་འབྲུག ( ཟླ་
རྒྱལ་རབས་ཀྱི་ལོ་རྒྱུས་སུ། སྤྱང་རིགས་ནི་ནུབ་མཚོ( མཚོ་སྔོན) ལྟེ་བར་བྱས་ནས་ཕྱོགས་
བཞིར་གྱེས་ནས་སྡོད་ཅེས་པ་སོགས་བོད་ཀྱི་གནས་ཚུལ་བཀོད་ཡོད་དོ། ། གོང་དུ་བཀོད་
པའི་ལོ་རྒྱུས་ཀྱི་ཡིག་ཚང་དང་ས་འོག་ནས་ཐོན་པའི་དངོས་རྫས་སོགས་ལས་གོ་བ་རྙེད་རྒྱུ་
ཞིག་ནི་ཀཱན་སུ་བྱང་ཕྱོགས་དང་མཚོ་སྔོན་སོགས་ཀྱི་བོད་རིགས་འདི་དག་ལོ་སྟོང་ལྷག་གི་ལོ་
རྒྱུས་ཤིག་ལས་མེད་པ་ཞིག་མིན་པར། ཆེས་གནའ་སྔ་མོ་ཞིག་ནས་ཡོད་པ་དང་། ལོ་
སྟོང་ཕྲག་བཞི་ལྔ་ཙམ་གྱི་མཚམས་ནས་བཟུང་འཚོ་བའི་གནས་ཚུལ་སོགས་ཀྱང་རྒྱའི་ལོ་
རྒྱུས་ཡིག་ཚང་དུ་འཁོད་ཡོད་པ་དེ་དག་གཞིར་བཟུང་སྟེ་དཔྱད་ན། དཔའ་རིས་བོད་
རྒྱུད་ཀྱི་མཆེད་ཁུངས་ནི། ཆེས་གནའ་སྔ་མོ་ནས་མཚོ་སྔོན་དང་ཀན་སུའི་བྱང་ཕྱོགས་ཆི་
ལེན་རི་རྒྱུད་དུ་ཕྱུགས་འཚོ་སྐྱོང་བྱེད་པའི་འབྲོག་པ་སྤྱང་དུ་གྲགས་པའི་བོད་གནའ་མིའི་
རྒྱུད་ཡིན་ལ། དེ་ཡང་རྒྱ་བོད་ཧོར་གསུམ་གྱི་ས་མཚམས་དང་གཏུགས་པས། རང་
སྲོག་དང༌། འཚོ་རྟེན་ནོར་ལུག་རྩྭ་ས་བཅས་སྲུང་སྐྱོབ་བྱེད་པ་དང༌། མི་རིགས་རང་གི་
ས་མཚམས་དམ་པོར་འཛིན་པའི་ཆེད་དུ། མི་རབས་དང་མི་ ཐོག བཙན་འཛུལ་
འཕྲོག་བཅོམ་བྱེད་པའི་དགྲ་ཕྱོགས་དང་འཐབ་རྒོལ་རྒྱུན་མི་འཆད་དུ་བྱས་ཤིང༌། སྤྱི་
ཚོགས་ཀྱི་ཆ་རྐྱེན་དང་མི་རིགས་བར་གྱི་འབྲེལ་བའི་རང་བཞིན་ལས་མི་རྒྱུད་འདི་ལ། བློ་
དང་རིག་པ། སྙིང་སྟོབས། དཔའ་རྩལ། གཡུལ་འགྱེད་ཀྱི་རིག་པ་དང་འཐབ་རྩལ་
སོགས་ཁྱད་དུ་འཕགས་པའི་ཁྱད་ཆོས་མང་པོ་ཞིག་རང་ཤུགས་ཀྱིས་བྱུང་བས། དཔའ་
བོའི་ཚོ་སྡེར་གྲགས་ཤིང༌། དཔའ་བོའི་ཚོ་སྡེ་དེའི་མངའ་རིས་སུ་གཏོགས་པའི་ས་ཆ་ལ་
དཔའ་རིས་ཡུལ་ཞེས་ཐོགས་སོ་ཞེས་པར་བཟུང་ན་ལོ་རྒྱུས་ཀྱི་སྤྱི་འགྲོས་དང་མཐུན་ཤས་ཆེ་
སྙམ་མོ། །
དཔའ་རིས་ཀྱི་བོད་འདི་ཡུལ་སྲོལ་གོམས་འདྲིས། སྐྱེས་ཕོ་མོའི་གོས་དང་རྒྱན་ཆ།
་ $་



ཟས་དང་གནས་མལ་འཚོ་རྟེན་གྱི་འབྱུང་ཁུངས། གཉེན་སྒྲིག་རྟ་རྒྱུག་སྟོན་མོ། གཏམ་
དང་གླུ་གཞས། ཞེ་རྒྱུད་ཀྱི་རང་བཞིན། སྐད་ཆའི་ཤོད་སྟངས་སོགས་ཀྱི་སྟེང་ན། ཨ་
མདོའི་བོད་ཀྱི་ནང་ཚན་འབྲོག་རིགས་ཀྱི་ཐུན་མོང་གི་ཁྱད་ཆོས་མང་ཞིང་། གཞན་དང་
མི་འདྲ་བའི་ཐུན་མིན་གྱི་ཁྱད་ཆོས་ཀྱང་མང་དུ་ཡོད་པ་ཡིན། ལྷག་པར་སྐད་རིགས་ཐད་
ཁ་སྐད་སྟེང་ན། བརྡ་དག་སྡེབ་སྦྱོར་ལྟར་དུ་སྒྲ་ཟུར་ཕྱིན་པར་འདོན་ཞིང་། གནའ་
སྐད་ཀྱི་བརྡ་རྙིང་ཡིག་སྐད་དང་མཐུན་པ་མང་བ་དང༌། རྣམ་དབྱེ་བྱེད་འབྲེལ་དང་
བདག་གཞན་དུས་གསུམ་གྱི་ཁྱད་པར་སོགས་བརྡ་སྤྲོད་གཞུང་དང་མཐུན་པའི་ཁྱད་ཆོས་
མང་དུ་ཡོད་པས། ཡུལ་སྐད་ཁྱད་དུ་འཕགས་པ་ཞིག་ཡིན་ཞེས། སྔོན་ཆད་བླ་བྲང་
བཀྲ་ཤིས་འཁྱིལ་གྱི་དགེ་བཤེས་ཆེ་ཁག་དཔའ་རིས་རྐང་རྗེན་དེ་མར་ཚང་དང་། ཆུ་
བཟང་ཡོངས་འཛིན་དཔའ་རིས་བློ་གྲོས་ཚང་སོགས་ཀྱི་གསུང་སྒྲོས་སུ་སྣང་ངོ༌། །
སྤྱིར་དཔའ་རིས་ཟེར་བ་ནི། གོང་དུ་བཤད་པའི་ཀཱན་སུ་དང་མཚོ་སྔོན་ཞིང་ཆེན་
གྱི་རྫོང་ཁག་དྲུག་གི་ཁོངས་གཏོགས་བོད་ཡུལ་དེ་དག་ཡིན་ལ། སྔོན་དུས་ལྕང་སྐྱ་རོལ་
བའི་རྡོ་རྗེ། ཐུའུ་བཀན་ཆོས་ཀྱི་ཉི་མ། དཔའ་རིས་རབ་གསལ་ སོགས་ སྙན་པའི་
གྲགས་པ་འཛམ་གླིང་ཁྱབ་པའི་མཁས་གྲུབ་ཀྱི་སྐྱེས་ཆེན་དམ་པ་མང་པོའི་འཁྲུངས་ཡུལ།
ལྷོ་ནུབ་ཕྱོགས་སྟོད་ཀྱི་བ་གཟའ་འབྲུ་གུ་མན་ཆད་ནས། ཐེ་ཏུང་ཡན་ཆད་ཀྱི་འཇུ་ལག་ཆུ་
རྒྱུད། ནུབ་བྱང་ཧ་ཞི ( ཕ་ཁྲི) ཀརྨ་སྒང་། འབྱོར་ལྡན་སྒང་རྒྱུད། ཤར་མདའ་
བརྒྱུད་ལང་ཀྲོའུ་དང་འབྲེལ་མཚམས། བྱང་ཤར་ཕོ་རོད་ཞྭ་དམར། ཤར་ལྷོར་ཟུང་
ཤན་ སྟག་ལུང་། ཤར་རྒྱུད་ཇག་རུང་སྨད་མཐའ་སོགས་འབྲོང་ལུང་སྟེ། དེང་སང་
ཡུན་ཏིང་ཟེར་བའི་ས་ཆར་ས་མཚམས་འབྲེལ་བའི་རོང་འབྲོག་གི་ས་ཆ། ཚོ་སྡེ་ཞེ་བཞི།
སྟོང་སྐོར་མདོ་རྒྱུད་རྒྱ་མཚོའི་གདན་ས་དཔའ་རིས་མཆོད་རྟེན་ཐང་དང་། རྒྱལ་བ་་
ཚངས་དབྱངས་རྒྱ་མཚོའི་བཞུགས་གནས་ཡར་ལུང་དགོན་སོགས་དགོན་སྡེ་ཆེ་ཕྲ་ཉི་ཤུ་
ལྷག་ཡོད་པའི་ས་ཆ་འདི་ལ་དཔའ་རིས་བོད་རིགས་རང་སྐྱོང་རྫོང་ཟེར་ཞིང་། རྒྱ་སྐད་
ཀྱིས་མཆོད་རྟེན་ཐང་ཞེས་པའི་རྟེན་དང་། འབྲི་གུང་ཞེས་པའི་འབྲི་གཉིས་བླངས་ནས།
རྫོང་གི་མིང་དུ་བྱས་པ་བརྡ་ལོག་ནས་ཐེན་ཀྲུའུ་གྱུར་བ་ཡིན་ནོ། །



དཔའ་རིས་མཆོད་རྟེན་ཐང་གི་ཆགས་
རབས་མུཀྟི་ཀའི་འཕྲེང་བ།
སྒྲིབ་གཉིས་སྤྲིན་བྲལ་དག་གསལ་མཁའ་དབྱིངས་ལས། །
བྱེ་བ་ཕྲག་བརྒྱའི་ཞིང་ཁམས་ཀུན་བཟང་འོད། ། །
དུས་ཀུན་ཁྱབ་མཛད་ཕན་བདེ་པདྨོའི་གཉེན། །
ལྷར་བཅས་འགྲོ་བའི་གཙུག་ནོར་གཙུག་ན་རྒྱལ། །
མཐའ་བྲལ་ལྟ་དང་གསང་ཆེན་ལམ་གྱི་གནད། ། །
ཉི་ལྟར་གསལ་མཛད་ཁམས་གསུམ་བླ་མ་དང༌། །
འཇམ་པའི་རྡོ་རྗེའི་སྒྱུ་འཕྲུལ་དྲ་བའི་གར། །
མདོ་རྒྱུད་རྒྱུ་མཚོ་སྐྱེས་འཕྲེང་ཕྱག་གི་ཡུལ། །
བསླབ་གསུམ་རིམ་གཉིས་ནོར་བུའི་ཏོག་མཛེས་པའི། །
ཐེག་གསུམ་རྒྱུད་བཞིའི་བཀྲ་ཤིས་རྒྱལ་མཚན་མཆོག།
ཆོས་སྲིད་དར་རྒྱས་གསོས་སུ་ལེགས་ཚུགས་པས། །
རིན་ཆེན་གླིང་འདིས་ལྷོ་གླིང་ཤིས་པར་བསྒྲུབས། །
ལོ་རྒྱུས་ཅན་གྱི་སོ་ཕག་ཆག་རོ་དང་། །ལོ་རྒྱུས་མེད་པའི་གསེར་རྡོག་སྔ་མ་བྲིན། །ལོ་
རྒྱུས་འབྱུང་ཁུངས་གཙིགས་འཛིན་དེ་ལྟ་ན། །ལོ་རྒྱུས་འཚོལ་སྤེལ་བྱེད་པའང་གལ་ཆེར་
སྣང་། ། ལྟ་བའི་སྒྲོ་སྐུར་ཚོན་རྩིས་མ་སྦགས་ཤིང་། ། གནས་ལུགས་དྲང་བརྗོད་ལྷན་སྐྱེས་
རང་མདངས་གསལ། །ལོ་ཚིགས་བརྗོད་དོན་དག་གསལ་གོས་རྒྱན་ཅན། །དེབ་ཐེར་རང་
བྱུང་སྒེག་མོ་ལྷག་པར་མཛེས། ། སྔ་རབས་ཡིག་ཚང་དཔག་བསམ་ཤིང་གི་ཚལ། ལུས་
མེད་འཕྲུལ་གྱིས་ཐལ་བར་བཏང་བའི་བཤུལ། །གོ་ཐོས་ཡིག་འཇོག་ལྕང་ཕྲན་ཉག་གཅིག་
ཀྱང་། །ཕྱི་རབས་རྣམས་ལ་ཕན་སྙམ་འབད་པས་བཙུགས།



དེ་ལ་འདིར་གང་བཤད་པར་བྱ་བ་དངོས་ལ་འཇུག་པ་ནི། ཞྭ་སེར་ཅོད་པན་
འཆང་བའི་རིང་ལུགས་འཛིན་པའི་ཆོས་སྡེ་ཆེན་པོ། དཔའ་རིས་མཆོད་རྟེན་ཐང་བཀྲ་
ཤིས་དར་རྒྱས་གླིང་ཞེས་མཚན་སྙན་གྱི་ང་རོ་རིང་ནས་རྒྱལ་ཁབ་ཕྱི་ནང་ཀུན་ཏུ་གྲགས་པ་
འདི་ཉིད་ཀྱི་ཆགས་རབས་མདོ་ཙམ་བརྗོད་པ་ལ། ཆོས་སྡེ་འདི་ཉིད་གང་དུ་ཆགས་པའི་
གནས་ ཀྱི་ ཁྱད་ཆོས་ དང༌། གདན་ སའི་ ཆགས་ རབས་ དངོས་ བཤད་ པ་གཉིས་ ལས།
དང་པོ་ལ་ཡང་། དཔའ་རིས་ཡུལ་སྤྱིའི་ལོ་རྒྱུས་རགས་ཙམ་ངོ་སྦྱོར་བྱེད་པ་དང་། འཇུ་
ལག་གི་ཡུལ་གྱི་ཁྱད་ཆོས་ཅུང་ཟད་རྒྱས་པར་བཤད་པ་གཉིས་ལས། དང་པོ་ནི། ས་
སྟེང་ འདིར་ མི་ ཡི་ འགྲོ་ བ་ ཆགས་ པའི་ དུས་ ནས་ བཟུང་། བློ་ རིག སྙིང༌ སྟོབས།
དཔའ་རྩལ་ཆེ་ཞིང་། ཞེ་རྒྱུད་རང་བཞིན་གྱིས་དྲང་ཞིང་། སྙིང་རྗེ་དང་ ཕན་སེམས་
ལྡན་པ་སོགས་ལྷན་སྐྱེས་ཀྱི་ཡོན་ཏན་མང་པོས་རྒྱུད་ཕྱུག་པའི་བོད་དཀར་པོའི་རིགས་ཀྱིས་
བཟུང་བའི་ས་ཆ་ལ་བོད་དང་བོད་ཆེན་པོ་གཉིས་སུ་ཕྱེ་ཞིང་། བོད་ཆེན་པོའི་ཁུངས་
གཏོགས་མདོ་ཁམས་སྨད་ཀྱི་ཆ། མཚོ་སྔོན་ཙོང་ཆུའི་བྱང་ཕྱོགས། མི་ཉག་གི་ལོ་རྒྱུས་
སུ་བྱང་ངོས་སུ་འབོད་པའི་ཀའན་ཀྲོའུ་ཆུ་ནག་ཚུན་ཆད། ཆི་ལེན་ཧྲན་ཏེ་མདོ་ལ་རིང་
མོའི་རི་རྒྱུད་ལུང་ལག་དང་། དེ་དང་འདབས་འབྲེལ་དུ་གནས་པའི་བོད་རོང་འབྲོག་གི་
ས་ཆ། སུ་ནན། ཐེན་ཀྲུའུ། མུན་ཡོན། ཏ་ཐུང༌། ཧུ་གྲུ། ལོ་ཏུ་སོགས་ཀན་སུ་
དང་། མཚོ་སྔོན་ཞིང་ཆེན་ཁོངས་གཏོགས་ཀྱི་རྫོང་ཁག་དྲུག་གི་མངའ་ཞབས་ཀྱི་བོད་ཀྱི་
ས་ཆར་དཔའ་རིས་བོད་དཀར་པོའི་ཡུལ་ཞེས་གྲགས་ཤིང་། དེར་འཁོད་པའི་ཕྲ་འབྲི་
ལྡོང་སོགས་ཀྱི་རིགས་ལས་མཆེད་པའི་བོད་རིགས་ལ་དཔའ་རིས་ཞེས་གྲགས་སོ། །དེ་ཡང་
དཔའ་རིས་ཞེས་པའི་མིང་ཐོགས་པའི་རྒྱུ་མཚན། གནའ་མིའི་བཤད་རྒྱུན་ལ། ཕྱོགས་
འདིའི་བོད་ཀྱི་རིགས་རྒྱུད་ཀྱི་ཐོག་མ། ཨ་ཕྱུག་དང༌། དཔའ་ཕྱུག་ཅེས་པའི་བོད་མི་
སྤུན་གཉིས་ཡོད་པ་ལས། ཕུ་བོ་ཨ་ཕྱུག་གིས་བཟུང་བའི་ས་ལ་ཨ་རིག་དང་། ནུ་བོ་
དཔའ་ཕྱུག་གིས་བཟུང་བའི་ས་ལ་དཔའ་རིས་ཐོགས་སོ་ཞེས་བཤད་ཚུལ་གཅིག་དང༌།
ཡང་ཕྱོགས་འདིའི་རི་རྣམས་མཐོ་ཞིང་གཟར་ལ། འཇིགས་རྔམ་ཆེ་ཞིང༌། དཔའ་བོས་
ཁྲབ་རྨོག་འཁོར་གསུམ་གྱོན་ནས་དགྲ་ལ་ཆས་བ་ལྟར་སྣང་བས། དཔའ་རིར་ཐོགས་སོ་
ཞེས་བཤད་ཚུལ་གཅིག་དང་། ཡང་བོད་རྒྱལ་སྲོང་བཙན་སྒམ་པོ་དང་ཁྲི་སྲོང་ལྡེ་བཙན་
སོགས་ཀྱི་སྐུ་རིང་ལ། དབུས་གཙང་ཕྱོགས་ནས་རྒྱ་བོད་ཧོར་གསུམ་གྱི་ས་མཚམས་སྲུང་
བའི་ དམག་ སྡེ་ མངགས་ གཏོང་ བྱས་ པ་ དེ་ དག་ རྒྱུན་ སྡོད་ བྱས་ པ་ ལས་ མཆེད་ པས།
དཔའ་ རྟུལ་ དམག་གི་ རྒྱུད་ པ་ ཡིན་ པས་ ན། དཔའ་ རྒྱུད་ དམ་ དཔའ་ པོའི་ སྡེའམ།



དཔའ་པོའི་རིས་གཏོགས་ཏེ་དཔའ་རིས་ཞེས་ཐོགས་སོ་ཞེས་ཀྱང་ཟེར་རོ། ། བཤད་ཚུལ་
གསུམ་གྱི་སྔ་མ་གཉིས་ནི་གཏམ་རྒྱུད་གནའ་གཏམ་སོགས་ཀྱི་ཡི་གེར་མཐོང་བས། ཡིན་
མིན་གྱི་ཁ་ཚོན་གཅོད་དཀའ་ཡང་། བཤད་ཚུལ་གསུམ་པ་དེ་འཐད་ཕྱོགས་སུ་འཛིན་
མཁན་ལོ་རྒྱུས་སྨྲ་བའི་ཁྲོད་དུ་མང་བས་ཅུང་ཟད་དཔྱད་ན། སྲོང་བཙན་སྒམ་པོ་སོགས་
ཀྱི་སྐུ་རིང་ལ་དབུས་གཙང་ཕྱོགས་ནས་འོངས་པའི་མི་རྒྱུད་དཔའ་རིས་ཕྱོགས་སུ་ཡོད་
པའང་བདེན་སྙམ་སྟེ། དཔེར་ན། སུ་ནན་རྫོང་ཁུལ་གྱི་མདུང་ནག་ཁ་གསུམ་ཟེར་
བའི་བོད་ཚོ་དེ། མདུང་ལ་རྩིད་ཞོལ་ནག་པོ་བཏགས་ནས་དམག་སྡེའི་རྟགས་མཚན་
བྱས་པས་མདུང་ནག་པ་ཟེར་བ་དང༌། ཁོ་ཚོ་སྲོང་བཙན་སྒམ་པོའི་དམག་རྒྱུད་ཡིན་ཞེས་
མདུང་ནག་པ་རང་གི་ཁ་རྒྱུན་ལ་ཡོད་པ་དང་། སྐད་རིགས་ཀྱང་ཅོ་ནེ་སྐད་རོང་སྐད་ལྟ་
བུ་ཞིག་འདྲེས་ཡོད་པར་དཔགས་ན་མདུང་ནག་པའི་མི་རྒྱུད། བོད་རྒྱལ་གྱི་དམག་རྒྱུད་
ཡིན་ལེ་ཆེ། ཡང་མདོ་སྨད་ཆོས་འབྱུང་དུ། གླང་དར་མའི་སྲས་གནམ་ལྡེ་འོད་སྲུང་།
དེའི་སྲས་མངའ་བདག་དཔལ་འཁོར་བཙན། དེའི་སྲས་བཀྲ་ཤིས་བརྩེགས་པ། དེའི་
སྲས་འོད་ལྡེ། དེ་ལ་སྲས་བཞི་བྱུང་བའི་གཉིས་པ་ཁྲི་ལྡེ་མདོ་ཁམས་སུ་བྱུང༌། མཚོ་སྔོན་
འདིར་གཞིར་བཟུང་སྟེ་ཁྲི་དཔོན་མཛད། ཙོང་ཁ་ཡུལ་ཆེན་བཅོ་བརྒྱད་སོགས་མདོ་སྨད་
ཕལ་ཆེར་ལ་མངའ་མཛད་པའི་རྒྱུད་དུ་སྤྱན་སྔ་དོན་ཆེན་པ་སོགས་བྱུང་བར་བཤད་ལ
(འདི་ལ་སུང་རྒྱལ་རབས་ཀྱི་ལོ་རྒྱུས་སུ་རྒྱལ་སྲས་རྒྱལ་ཁབ་ཅེས་བརྡ་ཇི་བཞིན་མ་འབྱོར་
བས་གྱོ་སི་ལོjgF ཞེས་བྲིས་སྣང་) ད་དུང་ཡང་ཁྲི་དཔོན་དེའི་རྒྱུད་པ་དཔའ་རིས་
ཕྱོགས་སུ་ཡོད་པ་ལ། འཕན་ཡུལ་རང་སྐད་མ་ཉམས་པས་ཁྲི་དཔོན་ལ་ཁྱི་དཔོན་དུ་
འབོད་པ་སྣང་ཞེས་འབྱུང་བ་ལྟར། གླང་དར་རྗེས་སུ་བོད་རྒྱལ་གྱི་སྲིད་ དབང་སིལ་
འཐོར་དུ་སོང་ཞིང་ནང་འཁྲུག་སོགས་ལངས་པའི་རྐྱེན་ལས། རྒྱལ་རྒྱུད་རྗེ་བློན་འཁོར་
དམག་དུམ་གཅིག་མདོ་སྨད་དུ་ཡོང་ནས། ཙོང་ཁའི་ཡུལ་ཆེན་བཅོ་བརྒྱད་སོགས་ལ་
དབང་བསྒྱུར་ཏེ་སྤྱི་ལོ་997ནས་1065བར་གྱི་ལོ་རེ་དགུ་ཙམ་ལ་སྒེར་དབང་བཟུང་ཞིང༌།
མཐར་མི་ཉག་གྷའི་དབང་འོག་ཏུ་ཤོར། དུས་རབས་བཅུ་བའི་དཀྱིལ་ཙམ་ལ། དཔའ་
རིས་བོད་ལུང་དྲུག་གི་སྤྱི་དཔོན་འཕན་བློ་གྲོས་ ( ཀྟt)ཟེར་བ་ཞིག་ལང་ཀྲོའུ་དམག་
སྲིད་ཀྱི་སྤྱི་དཔོན་གྱི་གོ་སར་སུང་རྒྱལ་གཞུང་གིས་ལུང་གིས་བསྐོས་ཤིང་། ཉིན་ཞ་ས་ཆར་
རྒྱལ་སྲིད་བཙུགས་པའི་མི་ཉག་གྷ་ཞེས་འབོད་པའི་བོད་རྒྱལ་གྱི་དམག་དང་འཐབ་པས་
རྒྱལ་ཁ་ཐོབ་པ་སུང་རྒྱལ་རབས་ཀྱི་ལོ་རྒྱུས་ནང་འཁོད་པ་དེ་དང་། བསྟན་པ་ཕྱི་དར་
སྐབས་བསྟན་པའི་མེ་རོ་སྨད་ནས་གསོ་བ་པོ་བླ་ཆེན་དགོངས་པ་རབ་གསལ་དེ་ཡང་།
10



འཕན་ཡུལ་རྨུ་གསལ་གཤེན་འབར་བྱ་བའི་བོན་གྱི་བུ་ཆུ་ཟ་འཕེན་ཞེས་འབྱུང་བའི་ལོ་རྒྱུས་
ཀྱི་ཚིག་ལ་དཔགས་ན། ཁོང་ཡང་འཕན་ཡུལ་ནས་མདོ་སྨད་དུ་སྤོས་པའི་མི་རྒྱུད་ཅིག་
ལས་མཆེད་པར་མངོན་ཞིང་། དེ་ན་དཔའ་རིས་མི་རྒྱུད་ཀྱི་མཆེད་ཁུངས་སུ། བོད་
རྒྱལ་དུས་ཀྱི་ས་མཚམས་སྲུང་བའི་དཔོན་དམག་གི་རྒྱུད་དང་། དུས་འགྱུར་སོགས་ཀྱི་
རྐྱེན་ལས་དབུས་གཙང་ཕྱོགས་ནས་འོངས་པའི་བོད་རྒྱུད་ཡོད་ཁོ་ཐག་རེད། ཡིན་ན་
ཡང་། དཔའ་རིས་བོད་རྒྱུད་ཐོག་དང་པོར་མཆེད་པའི་དུས་སྐབས་ཡ་མཐའ་སྲོང་་་
བཙན་སྒམ་པོའི་སྐུ་རིང་ལ་བྱས་ན། ལུང་རིགས་ཀྱི་གནོད་པ་མང་དུ་འབབ་པ་བཟློག་མི་
ནུས་ཏེ། སྲོང་བཙན་སྒམ་པོས་རྒྱལ་སྲིད་བཟུང་བའི་དུས་ནི་དུས་རབས་དྲུག་པའི་སྨད་
ནས་དུས་རབས་བདུན་པའི་སྟོད་ཙམ་དུ་ཁེལ་ཞིང་། ད་ལྟའི་བར་ལོ་སྟོང་དང་བཞི་བརྒྱ་
ཁ་ལྷག་ལས་མ་སོང་། དཔའ་རིས་བོད་རྒྱུད་སྲོང་བཙན་གྱི་དམག་རྒྱུད་ཡིན་ན། དེའི་
སྔོན་ལ་ཕྱོགས་འདིར་བོད་རིགས་མེད་དགོས་ཤིང༌། དེ་མེད་ན་བོད་ཀྱི་ས་ཆ་ཡིན་པ་
དང་། དམག་མངགས་ནས་ས་མཚམས་བསྲུང་བའི་རྒྱུ་མཚན་ཡང་རྙེད་དཀའ། དེའི་
སྔོན་ལ་ཕྱོགས་འདིར་བོད་ཡོད་ན། ཕྱོགས་འདིའི་བོད་གྱི་ཐོག་མའི་མཆེད་ཁུངས་ཕྱིས་
སུ་འོངས་པའི་དམག་རྒྱུད་དུ་འདོད་པ་ག་ལ་འཐད། དོན་དུ་སྲོང་བཙན་སྒམ་པོའི་ཡན་
ཆོད་དུ་མཚོ་སྔོན་དང་ཀན་སུའི་ནུབ་བྱང་ཕྱོགས་སུ་བོད་རིགས་མང་དུ་སྡོད་ཅིང་། དེས་
ས་བཟུང་བའི་ཤེས་བྱེད་ཀྱང་མང་དུ་ཡོད། ལོ་སྟོང་ཕྲག་གཉིས་དང་ཉིས་བརྒྱ་ཙམ་ནས་
མགོ་བཟུང་བའི་ཧན་རྒྱལ་རབས་ཀྱི་ལོ་རྒྱུས་ནང་། ལང་ཀྲོའུ་( #)མངའ་འོག་ཏུ་
མགོ་བཏགས་པའི་སྤྱང་རིགས་མང་ཞིང་། སྤྱང་ཧོར་དེ་དག་གོས་ཐུ་ཆེན་གཡོན་ཕྱོགས་
སུ་ཡོད་པ་གོན་ཞིང་། སྐྲ་ཤིགས་ཤིང་ཕྲག་རྒྱབ་ཏུ་ལྷུགས་པ། རྒྱུ་རིགས་དང་འདྲེས་
སྡོད་བྱས་ཤིང་། སྐད་རིགས་ཀྱང་རྒྱ་སྐད་དང་མི་འདྲ་བ་སྨྲའོ་ཞེས་འབྱུང་། ཀླུང་ཞེས་
པ་དེ་གནའ་དུས་བོད་ཀྱི་རིགས་ཡིན་མིན་དེ་རྗེས་སུ་བཤད་པར་བྱའོ། །ཡང་ཉེ་ཆར་ལང་
ཀྲོའུ་ས་ཁུལ་ཆི་ལེན་རི་འདབས་ཀྱི་ཡུན་ཁྲང་རྫོང་དུ། གནའ་དུས་ཀྱི་མཁར་ཟུར་གསུམ་
པ་ཞིག་གི་ར་ཆག་གི་གཞི་བསློགས་པས། དུར་ས་ཞིག་བྱུང་བར། རོ་ཡི་ཐོག་ཏུ་ས་
དམར་ལྟ་བུ་ཞིག་བསྐུས་མྱོང་ཞིང་། ལུས་ལ་པགས་རིགས་གྱོན་ཞིང་། ཀོ་བའི་སྐུ་
རགས་བཅིངས་པ། མགོ་དང་རྐེད་པའི་ཐག་ཉེར། ལི་ལས་བྱས་པའི་རྒྱན་ཆ་མེ་ལོང་
དང༌། དུང་དང༌། འགྲོན་བུ་མང་ཙམ་སྣང་། རྐེད་པར་ཟངས་ཀྱི་གྲིའུ་དང་རལ་གྲི་
ཆུང་ཆུང་། དཔྱིའི་མཚམས་ན། ཟངས་ཀྱི་སྦུ་གུ་དང་དྲིལ་ཆུང་ཡོད་ཅིང་། ཐག་
ཉེའི་ས་ནང་དུ། ནོར་ལུག་གི་རུས་པ་དམ་དུམ་མང་། ཞེས་དང་། ཚན་རིག་ཐབས་



ཀྱིས་དུར་ས་དེ་ལོ་ཉིས་སྟོང་དགུ་བརྒྱ་ལྔ་བཅུ་ཙམ་སོང་བར་ཐག་བཅད་ཅེས་ཡུན་ཁྲང་རྫོང་
གི་ས་མིང་ཕྱོགས་བསྒྲིགས་ལས་བྱུང༌། པུར་དེའི་གོས་དང་རྒྱན་ཆ་འཚོ་བའི་དངོས་རྫས་
སོགས་ལ་བལྟས་ན། བོད་རིགས་བུད་མེད་ཅིག་གི་དུར་ས་ཡིན་ཞེས་ཁ་ཚོན་བཅད་ཆོག་
ཅིང་། རྟགས་དེ་ལས་ལོ་སུམ་སྟོང་ཙམ་ན་དཔའ་རིས་ཕྱོགས་འདིར་བོད་རིགས་ཡོད་
པར་རྗེས་སུ་དཔག་པར་ནུས་སོ། །ལོ་སུམ་སྟོང་སྔོན་ལ་ཡང་ཕྱོགས་འདིར་བོད་རིགས་ཡོད་
པའི་ཤེས་བྱེད་རྒྱུའི་ལོ་རྒྱུས་ཡིག་ཚང་རྙིང་བ་རྣམས་ན་མང་དུ་ཡོད། འོན་ཀྱང་ཐང་རྒྱལ་
རབས་ཡན་ཆོད། མི་རིགས་འདི་ལ་སྤྱང་ཞེས་འབོད་ཅིང་། བོད་ཅེས་མི་འབོད་དེ།
བོད་ཅེས་པའི་མིང་འདི་དུས་ཕྱིས་བྱུང་བར་མངོན། དེང་སང་ཙང་ཚུ་( k）ཟེར་
བའི་མིང་དབུས་གཙང་ཞེས་པ་བསྡུས་ནས་གཙང་དུ་གྱུར་ཅིང་། དབུས་གཙང་ཞེས་
པའི་མིང་ཡང་རྒྱ་ཡིག་གི་ནང་དུ་ཡོན་རྒྱལ་རབས་ཀྱི་དུས་སྐབས་སུ་བྱུང་ཞིང་དེའི་སྔོན་ན་
མེད། དེང་སང་གི་ལོ་རྒྱུས་རྟོག་ཞིབ་པར་རློམ་པ་འགའ་ཞིག གནའ་དུས་ཀྱི་སྤྱང་
དམ་འཇང་དང་། དུས་ཕྱིས་ཀྱི་བོད་མི་རིགས་གཅིག་མིན་ཟེར་བ་དང༌། མི་ཉག་པ་
དང་། དྭགས་པོ། མོན་པ། གློ་བ། བོད་མི་ཟེར་བ་རྣམས་ཙང་ཚུ་ མིན་ཟེར་ནས་
བོད་རིགས་ལས་ལོགས་སུ་ཕྱེ་བ་ནི་དམིགས་ཡུལ་གཞན་མེད་ནའང་། མ་རྟོགས་ལོག་
རྟོག་གི་རྨོངས་པའི་རྒྱུར་ཆུད་པ་ཡིན་པར་གདོན་མི་ཟའོ། །གནའ་དུས་ཀྱི་སྤྱང་ཞེས་པའི་
མི་རིགས་དེ་བོད་ཡིན་པའི་ཤེས་བྱེད། ཐང་ཡིག་གསར་བའི་བོད་ཀྱི་ལོ་རྒྱུས་ལས་ཐུ་བྷོད
(བོད)ནི་ནུབ་ཕྱོགས་ཀྱི་འཇང༌(སྤྱང་)གི་རུས་སུ་གཏོགས་ལ། དེ་ཡང་རིགས་བརྒྱ་
དང་ལྔ་བཅུ་ཡོད། རྨ་ཆུ་དང་། ཙོང་ཆུ། འབྲི་ཆུ། རྒྱལ་མོ་རྔུལ་ཆུའི་འབབ་ཡུལ་
དུ་བཀྲམས་ཏེ་གནས། ཞེས་དང་། མི་ཉག་གྷའི་རྒྱལ་བོའི་གདུང་རྒྱུད་ནི། ཡིག་ཚང་
ཀུན་ཁ་འཆམས་པར་ལྡོང་སྤྱང་( ## )སྟེ་སྤྱང་གི་རིགས་ལ་ལྡོང་གི་རྒྱུད་པ་ཡིན་ཞེས་
སྣང་། དེང་སང་རྒྱུའི་ལོ་རྒྱུས་རྟོག་ཞིབ་པ་སྐོར་ཅིག་མི་ཉག་པ་ནི་མི་རིགས་ཡན་གར་བ་
ཞིག་ཏུ་འདོད་པའི་ཕྱོགས་འཐེན་བྱས་ཀྱང་། མི་ཉག་གྷའི་ལོ་རྒྱུས་ལ་དཔྱད་ན། མི་
རྒྱུད་ ཀྱི་མཆེད་ཁུངས། རྒྱལ་ ཁབ་ དང༌ རྒྱལ་ བོའི་མིང་། ཡུལ་སྲོལ་གོམས་ འདྲིས།
གོས་དང་རྒྱན་ཆ། ཆོས་ལུགས་དད་མོས་ཀྱི་ཁྱད་ཆོས། སྐད་རིགས་སོགས་སྒོ་ཀུན་
ནས་བོད་ཡིན་པའི་ཤེས་བྱེད་མང་དུ་ཡོད་ལ། དེའི་རྒྱུ་མཚན་ལོགས་སུ་འབྲི་འདོད་པས་
འདིར་མི་སྤྲོའོ། །ཡང་དཔའ་རིས་རྫོང་ཁུལ་དུ་ཇག་རུང་ཟེར་བའི་ས་ཆ་ཞིག་ཡོད། ཡིག་
རྙིང་ལ་ལར་ལྕག་རུང་ཞེས་བྲིས་སྣང་། རྒྱ་སྐད་དུ་དེང་སང་ཡང་ཀྲིན་ཆང་ཁྲོན། ཀྲིན་
ཆང་ཧོ་སྟེ། སྤྱང་ལུང་དང་སྤྱང་ཆུ་ཟེར་བ་རེད། ཀྲིན་ (g） ཞེས་པ་ནི་མགོ་གནོན་
12་



པའི་དོན་ནོ། །རྒྱུ་ཡིག་གི་དོན་ལ་དཔགས་ན་ས་འདི་གནའ་ནས་སྤྱང་རིགས་སྡོད་པའི་ས་
ཆ་ཡིན་པས། སྤྱང་གི་སྒྲ་དེ་འགྱུར་ནས་ལྕག་དང་ཇག་ཏུ་གྱུར་བ་ཡིན་ནམ་སྙམ། ཇག་
རུང་སྟོད་སྨད་ཕུ་ནས་མདོ་བར་ས་ལེ་བར་བརྒྱ་ལྷག་ཡོད་པའི་ཉིན་སྲིབ་ལུང་ལག་གི་ས་
མིང་ཆུ་མིང་བརྒྱ་ཕྲག་ལོངས་པ་ཚང་མ་བོད་མིང་ཤ་སྟག་ཡིན་པའི་རྟགས་ལས་ཀྱང་ས་འདི་
གནའ་དུས་བོད་ཀྱི་ས་ཆ་མིན་ཞེས་འཁྱོག་བརྗོད་བྱེད་མི་ནུས་སོ། །དེས་ན། ས་མིང་
དང་ཆུ་མིང་སོགས་ཀྱང་ཡི་གེར་བཀོད་ནས་མི་རབས་རྗེས་མར་བརྗེད་དུ་མི་འཇུག་པའི་
ཐབས་ལ་འབད་པ་གལ་ཆེ་སྙམ་མོ། །དེས་ན་རྒྱ་སྐད་ཀྱི་ཆང་(#)ཞེས་པའི་སྒྲ་དེ་སྤྱང་
ཡིན་པར་ཇི་ལྟར་ཤེས་ཤེ་ན། དཔའ་རིས་ཡུལ་ སྐད་དུ། སྤྱང་ཁུའི་པགས་ པ་ ལ།
བསང་པགས་ཟེར་ཞིང་། རི་སྤྱང་སྔོན་མོ་ལ། རི་བསང་སྔོན་མོ་ཟེར་བ་དང༌། སྤང་
རི་ལ་གསིང་རི་དང་སྤོས་ལ་བསོས་ཟེར་བ་སོགས། ས་པ་བཏགས་ཕལ་ཆེར་ས་རུ་ཀློག
བོན་ཆོས་དང་གླུ་དཔེ་རྙིང་བར། མ་སངས་སྡེ་ལྔ་དང་མ་སྤྱང་སྡེ་ལྔ། མ་སངས་སྟོན་པ་
དང་མ་སྤྱང་སྟོན་པ། ལྡོང་ཨ་ལོང་ལ་མོ་ཨ་ལོང་ལེན། ཟེར་བ་དང་། སངས་འ་ལོང་
ལ་མོ་དང་། སྤྱང་འ་ལོང་ལ་མོ་ཅི་རིགས་བྲིས་འདུག དེར་བལྟས་ན་ཕལ་ཆེར་སྤྱང་ནི་
ཡིག་སྐད་དང་། སངས་དང་བསང་ནི་ཁ་སྐད་ལྟར་བྲིས་པ་འདྲ། བོད་ཀྱི་དེབ་ཐེར་
རྙིང་བ་རྣམས་སུ། གཉའ་ཁྲི་བཙན་པོའི་རྒྱལ་རྒྱུད་ཡན་ཆད། རྒྱལ་རབས་མི་འདྲ་བ་
བཅུ་བྱུང་ཞིང་། དེའི་ནང་གི་རྒྱལ་རབས་བདུན་པ་མ་སངས་རུས་དགུ་ཟེར་བས་བོད་
ཁམས་བཟུང༌། ཞེས་བཀོད་ཡོད་ཅིང་། ཆོས་འབྱུང་མཁས་པའི་དགའ་སྟོན་དུ་ཡང་།
བདུན་པ་མ་སངས་རུས་དགུས་དབང་བྱས་ཏེ། ཞེས་འབྱུང་བའི་མ་སངས་ཞེས་པའི་
སངས་དེ་སྤྱང་ཡིན་པའི་དབང་དུ་བྱས་ན། རྒྱའི་ལོ་རྒྱུས་ཀྱི་ཡིག་ཚང་ནང་གི་གནད་དོན་
མང་པོ་ཞིག་ངོ་འཕྲོད་པར་འགྱུར་རོ། ། འོ་ན་མ་སངས་ཞེས་མ་འཇོག་པའི་རྒྱུ་མཚན་ཇི་
ལྟར་འགྲེལ་ཞེ་ན། མི་ཡི་འགྲོ་བ་ཆགས་པའི་ཐོག་མའི་གནས་སྐབས་དང་། རྗེས་ལུས་
ཀྱི་གནས་སྐབས་ན་ཡོད་པའི་མི་རིགས་མང་པོ་ཞིག་གི་ནང་དུ། སྐྱེས་པ་གཅིག་དང་བུད་
མེད་གཅིག་བསྡེབས་ཏེ་ཁྱིམ་ཚང་བརྟན་ཆགས་བྱེད་ཅིང་། ཁྱིམ་བདག་སྐྱེས་པས་བྱེད་
པའི་ལུགས་སྲོལ་དར་མེད་ཅིང་། བུད་མེད་ཀྱིས་ཁྱིམ་འཛིན་ཅིང་། བུ་ཕྲུག་གིས་མ་ངོ་
ལས་ཕ་ངོ་མི་ཟིན་པས་མ་རྒྱུད་གཙོ་བོའི་ལམ་ལུགས་ཞེས་མི་རབས་ལོ་རྒྱུས་ཀྱི་ཐོག་མའི་
དུས་སྐབས་སུ་བརྩི་ཞིང༌། ལོ་རྒྱུས་ཚན་རིག་གཞུང་དུ་གྲགས་ཆེ་བ་དང་། སྤྲེའུ་བྱང་
ཆུབ་སེམས་དཔའ་དང་བྲག་སྲིན་མོ་གཉིས་ཀྱི་རྒྱུད་ལས་མཆེད་པའི་ཕའི་རིགས་སུ་བྱུང་བ་
རྣམས་ཀྱིས་ཡུལ་བཟུང་བ་ལ་བོད་དང༌། མའི་རིགས་སུ་བྱུང་བ་རྣམས་ཀྱིས་ཡུལ་བཟུང་



བ་ལ་བོད་ཆེན་པོ་ཞེས་བུ་སྟོན་གསུངས་ལས་འབྱུང་བ་དང༌། རྒྱའི་གནའ་རབས་ཀྱི་ལོ་
རྒྱུས་སུ་དབུས་གཙང་དང་མངའ་རིས་ཕྱོགས་སུ་བུད་མེད་རྒྱལ་ཁབ་ཞེས་པ་ཞིག་ཀྱང་
ཚུགས་མྱོང་བས། རྒྱུ་མཚན་འདི་དག་ལ་འདང་བརྒྱབ་ན། མ་སངས་ཞེས་པའི་མ་དེ་
མ་རྒྱུད་དུས་སྐབས་ཀྱི་གདུང་རྒྱུད་ཀྱི་རིགས་རུས་མཚོན་བྱེད་ཀྱི་བརྡ་ཨེ་ཡིན་སྙམ། དེས་
ན། ལོ་ལྔ་སྟོང་ཡན་ཆོད་དུ་སྤྱང་ཞེས་པའི་མི་རིགས་དེ་ཡོད་ཅིང་། དབྱིན་ཧྲང་དུས་ཀྱི་
རྒྱའི་ཡིག་ཚང་དུ་འབྲོག་ལས་ཀྱིས་འཚོ་བའི་སྤྱང་གི་གནས་ཚུལ་བཀོད་ཡོད་ཅིང་། ལོ་
སུམ་སྟོང་ཡན་ལ་འགོ་ཚུགས་པའི་འབྲུག་( )རྒྱལ་རབས་ཀྱི་ལོ་རྒྱུས་སུ། སྤྱང་རིགས་
ནི་ནུབ་མཚོ་(མཚོ་སྔོན) ལྟེ་བར་བྱས་ནས་ཕྱོགས་བཞིར་གྱེས་ནས་སྡོད་ཅེས་པ་སོགས་
བོད་ཀྱི་གནས་ཚུལ་བཀོད་ཡོད་དོ། །གོང་དུ་བཀོད་པའི་ལོ་རྒྱུས་ཀྱི་ཡིག་ཚང་དང་ས་འོག་
ནས་ཐོན་པའི་དངོས་རྫས་སོགས་ལས་གོ་བ་རྙེད་རྒྱུ་ཞིག་ནི་ཀཱན་སུ་བྱང་ཕྱོགས་དང་།
མཚོ་སྔོན་སོགས་ཀྱི་བོད་རིགས་འདི་དག་ལོ་སྟོང་ལྷག་གི་ལོ་རྒྱུས་ཞིག་ལས་མེད་པ་ཞིག་མིན་
པར། ཆེས་གནའ་སྔ་མོ་ཞིག་ནས་ཡོད་པ་དང་། ལོ་སྟོང་ཕྲག་བཞི་ལྔ་ཙམ་གྱི་མཚམས་
ནས་བཟུང་འཚོ་བའི་གནས་ཚུལ་སོགས་ཀྱང་རྒྱའི་ལོ་རྒྱུས་ཡིག་ཚང་དུ་འཁོད་ཡོད་པ་དེ་
དག་གཞིར་བཟུང་སྟེ་དཔྱད་ན། དཔའ་རིས་བོད་རྒྱུད་ཀྱི་མཆེད་ཁུངས་ནི། ཆེས་
གནའ་སྔ་མོ་ནས་མཚོ་སྔོན་དང་ཀཱན་སུའི་བྱང་ཕྱོགས་ཆི་ལེན་རི་རྒྱུད་དུ་ཕྱུགས་འཚོ་སྐྱོང་
བྱེད་པའི་འབྲོག་པ་སྤྱང་དུ་གྲགས་པའི་བོད་གནའ་མིའི་རྒྱུད་ཡིན་ལ། དེ་ཡང་རྒྱ་བོད་
ཧོར་གསུམ་གྱི་ས་མཚམས་དང་གཏུགས་པས། རང་སྲོག་དང༌། འཚོ་རྟེན་ནོར་ལུག་
རྩྭ་ས་བཅས་སྲུང་སྐྱོབ་བྱེད་པ་དང༌། མི་རིགས་རང་གི་ས་མཚམས་དམ་པོར་འཛིན་པའི་
ཆེད་དུ། མི་རབས་དང་མི་ཐོག བཙན་འཛུལ་འཕྲོག་བཅོམ་བྱེད་པའི་དགྲ་ཕྱོགས་
དང་འཐབ་རྒོལ་རྒྱུན་མི་འཆད་དུ་བྱས་ཤིང་། སྤྱི་ཚོགས་ཀྱི་ཆ་རྐྱེན་དང་མི་རིགས་བར་གྱི་
འབྲེལ་བའི་རང་བཞིན་ལས་མི་རྒྱུད་འདི་ལ། བློ་དང་རིག་པ། སྙིང་སྟོབས་དཔའ་
རྩལ། གཡུལ་འགྱེད་ཀྱི་རིག་པ་དང་འཐབ་རྩལ་སོགས་ཁྱད་དུ་འཕགས་པའི་ཁྱད་ཆོས་
མང་པོ་ཞིག་རང་ཤུགས་ཀྱིས་བྱུང་བས། དཔའ་བོའི་ཚོ་སྡེར་གྲགས་ཤིང་། དཔའ་
བོའི་ཚོ་སྡེ་དེའི་མངའ་རིས་སུ་གཏོགས་པའི་ས་ཆ་ལ་དཔའ་རིས་ཡུལ་ཞེས་ཐོགས་སོ་ཞེས་
པར་བཟུང་ན་ལོ་རྒྱུས་ཀྱི་སྤྱི་འགྲོས་དང་མཐུན་ཤས་ཆེ་སྙམ་མོ། །དཔའ་རིས་ཀྱི་བོད་འདི་
ཡུལ་སྲོལ་གོམས་འདྲིས། སྐྱེས་ཕོ་མོའི་གོས་དང་རྒྱན་ཆ། ཟས་དང་གནས་མལ་འཚོ་
རྟེན་གྱི་འབྱུང་ཁུངས།, གཉེན་སྒྲིག རྟ་རྒྱུག་སྟོན་མོ། གཏམ་དང་གླུ་གཞས། ཞེ་
རྒྱུད་ཀྱི་རང་བཞིན། སྐད་ཆའི་ཤོད་སྟངས་སོགས་ཀྱི་སྟེང་ན། ཨ་མདོའི་བོད་ཀྱི་ནང་
14



ཚན་འབྲོག་རིགས་ཀྱི་ཐུན་མོང་གི་ཁྱད་ཆོས་མང་ཞིང་། གཞན་དང་མི་འདྲ་བའི་ཐུན་
མིན་གྱི་ཁྱད་ཆོས་ཀྱང་མང་དུ་ཡོད། ལྷག་པར་སྐད་རིགས་ཐད་ཁ་སྐད་སྟེང་ན། བརྡ་
དག་སྡེབ་སྦྱོར་ལྟར་དུ་སྒྲ་ཟུར་ཕྱིན་པར་འདོན་ཞིང་། གནའ་སྐད་གྱི་བརྡ་རྙིང་ཡིག་སྐད་
དང་མཐུན་པ་མང་བ་དང་། རྣམ་དབྱེ་བྱེད་འབྲེལ་དང་བདག་གཞན་དུས་གསུམ་གྱི་
ཁྱད་པར་སོགས་བརྡ་སྤྲོད་གཞུང་དང་མཐུན་པའི་ཁྱད་ཆོས་མང་དུ་ཡོད་པས། ཡུལ་
སྐད་ཁྱད་དུ་འཕགས་པ་ཞིག་ཡིན་ཞེས། སྔོན་ཆད་བླ་བྲང་བཀྲ་ཤིས་འཁྱིལ་གྱི་དགེ་
བཤེས་ཆེ་ཁག་དཔའ་རིས་རྐང་རྗེན་ནམ་དེ་མར་དགེ་བཤེས་ཚང་དང་། ཕྲན་བདག་གི་
དགེ་རྒན་ཆུ་བཟང་ཡོངས་འཛིན་དཔའ་རིས་བློ་གྲོས་ཚང་སོགས་ཀྱི་གསུང་སྒྲོས་སུ་སྣང་
ངོ༌། །སྤྱིར་དཔའ་རིས་ཟེར་བ་ནི། གོང་དུ་བཤད་པའི་ཀཱན་སུ་དང༌། མཚོ་སྔོན་ཞིང་
ཆེན་གྱི་རྫོང་ཁག་དྲུག་གི་ཁོངས་གཏོགས་བོད་ཡུལ་དེ་དག་ཡིན་ལ། སྔོན་དུས་ལྕང་སྐྱ་
རོལ་བའི་རྡོ་རྗེ། ཐུའུ་བཀྭན་ཆོས་ཀྱི་ཉི་མ། དཔའ་རིས་རབ་གསལ་སོགས་སྙན་པའི་
གྲགས་པ་འཛམ་གླིང་ཁྱབ་པའི་མཁས་གྲུབ་ཀྱི་སྐྱེས་ཆེན་དམ་པ་མང་པོའི་འཁྲུངས་ཡུལ།
ལྷོ་ནུབ་ཕྱོགས་སྟོད་ཀྱི་བ་གཟའ་འབྲུ་གུ་མན་ཆད་ནས། ཐེ་ཏུང་ཡན་ཆད་ཀྱི་འཇུ་ལག་ཆུ་
རྒྱུད། ནུབ་བྱང་ཧ་ཞི་(ཕ་ཁྲི) ཀརྨ་སྒང་། འབྱོར་ལྡན་སྒང་རྒྱུད། ཤར་ནགས་
ཡངས་ མདའ་ བརྒྱུད་ལང༌ ཀྲོའུ་ དང་ འབྲེལ་ མཚམས། བྱང༌ ཤར་ ཕོ་ རོད་ ཞྭ་ དམར།
ཤར་ལྷོར་ཟུང་ཤན་སྟག་ལུང༌། ཤར་རྒྱུད་ཇག་རུང་སྨད་མཐའ་སོགས་འབྲོང་ལུང་སྟེ།
དེང་སང་ཡུན་ཏིན་ཟེར་བའི་ས་ཆར་ས་མཚམས་འབྲེལ་བའི་རོང་འབྲོག་གི་ས་ཆ། ཚོ་སྡེ་
ཞེ་བཞི། སྟོང་སྐོར་མདོ་རྒྱུད་རྒྱ་མཚོའི་གདན་ ས་ དཔའ་རིས་མཆོད་རྟེན་ཐང་དང༌།
རྒྱལ་བ་ཚངས་དབྱངས་རྒྱ་མཚོའི་བཞུགས་གནས་ཡར་ལུང་དགོན་སོགས་དགོན་སྡེ་ཆེ་ཕྲ་
ཉི་ཤུ་ལྷག་ཡོད་པའི་ས་ཆ་འདི་ལ་དཔའ་རིས་བོད་རིགས་རང་སྐྱོང་རྫོང་ཟེར་ཞིང༌། རྒྱ་
སྐད་ཀྱིས་མཆོད་རྟེན་ཐང་ཞེས་པའི་རྟེན་དང་། འབྲི་གུང་ཞེས་པའི་འབྲི་གཉིས་བླངས་
ནས།, རྫོང་གི་མིང་དུ་བྱས་པ་བརྡ་ལོག་ནས་ཐེན་ཀྲུར་གྱུར་བ་ཡིན་ནོ། ། གཉིས་པ།
མཆོད་རྟེན་ཐང་གང་དུ་གནས་པའི་འཇུ་ལག་ཕྱོགས་ཀྱི་ཡུལ་གྱི་ཆགས་ཚུལ་ཀྱི་དབང་དུ་
བཏང་ན། མཆོད་རྟེན་ཐང་གི་དགོན་གནས་ནི། དཔའ་རིས་རྫོང་གི་ལྷོ་ནུབ་མཚམས།
མཚོ་སྔོན་ཧུ་གྲུ་རྫོང་དང་འདབས་འབྲེལ། འཇུ་ལག་ཆུ་ཆེན་གྱི་ཉིན་ངོས་འགྲམ་བཅར་
དུ་ཡོད་ལ། འཇུ་ལག་ཆུ་ནི་དམུ་རི་ནས་འབབ་ཅིང༌། ཏ་ཐུན། མུན་ཡོན་བརྒྱུད།
དཔའ་རིས་རྫོང་གི་ལྷོ་ནུབ་མཚམས། མཆོད་རྟེན་ཐང་གི་མདུན་ནས་མར་བཞུར་ཏེ།
ཐེ་ཏུང༌། ཡོ་ཀེ་བརྒྱུད། ཞང་ཐང་ལ་ཐོན་ཚེ་ཙོང་ཆུ་དང་འདྲེས་ཤིང་། དེ་ནས་མར་
15



བཞུར་ཏེ་ཐག་མི་རིང་བ་ན་རྨ་ཆུར་འདྲེས་པ་ཡིན། ཆུ་དེ་ལ་གནའ་དུས་རྒྱ་སྐད་དུ་ཧོ་
མུན་བྲོས་ཟེར་ཡང་། དེང་སང་ཏ་ཐུང་ཧོ་ཟེར་ཞིང་། བོད་སྐད་དུ་འཇུ་ལག་ཆུ་ཟེར་
བ་ཡིན། འཇུ་ལག་ཀླུང་འགྲམ་ཉིན་སྲིབ་ཏུ་འཇུ་ལག་ཡུལ་སྐྱོང་མཐོན་པོ་བཅུ་གསུམ་དུ་
གྲགས་པའི་རི་མཐོན་པོ་བཅུ་གསུམ་ཡོད་དེ། མེ་ལ་གངས་དཀར། མགོན་པོ་གདོང་
དམར། གནས་སྐས། བྱ་དུར། ཁྲ་ལེབ། ར་རྒོད། སྟག་རྩེ། ཕྱོར་འཛོང་།།
དམར་མཐོ། སྐྱ་ཀ་རི། ལྷུན་པོའི་རྩེ། རབ་བཟང་། ཀླུ་རི་རྣམས་སོ། །དེའི་ནང་
གི་སྟག་རྩེ། ་ སྦྱོར་འཛོང་། དམར་མཐོ། སྐྱ་ཀ་རི། ལྷུན་པོའི་རྩེ། ་ རབ་བཟང་།
ཀླུ་རི་རྣམས་མཆོད་རྟེན་ཐང་གི་ཐག་ཉེ་ན་ཡོད་ཅིང་། ཁྲ་ལེབ་དང་། ར་རྒོད་ཀྱང་ཧ་
ཅང་ཐག་མི་རིང༌། འཇུ་ལག་ཆུ་རྒྱུད་ཡུལ་སྐྱོང་མཐོན་པོ་བཅུ་གསུམ་དང་འདབས་་
འབྲེལ་བའི་ས་ལ་འཇུ་ལག་ཕྱོགས་ཟེར་བ་ཡིན། འཇུ་ལག་ཆུ་དེ། ཞེང་དུ་གཞུ་འདོམ་
སུམ་ཅུ་ཙམ་དང་བྲུག་དུས་གཞུ་འདོམ་བཞི་བཅུའི་ཡན་ཆད་སླེབ་ཅིང་། ཟབས་སུ་ཁྲུ་
གསུམ་བཞི་ཙམ་དང་བྲུག་དུས་འདོམ་གཉིས་ལྷག་སླེབ། བྲག་དང་རྫ་གསེབ་ནས་བཞུར་
བ་ཡིན་སྟབས་འདམ་དང་སྙིགས་མ་མེད་ཅིང་། ཉིན་སྲིབ་ཀྱི་སྤང་རི་དང་ནགས་ཚལ་གྱི་
སྔོ་མདོག་ཆུ་ལ་ཤར་བས། ཆུ་དེ་སྔོ་ཞིང་དྭངས་ལ་མཛེས་ཤིང་ཡིད་དུ་འོང་བ། འཐུང་
ན་རོ་ཞིམ་ཞིང་ལུས་ལ་ཕན་པ། བཀྲུས་ན་ཤ་མདངས་དཀར་འཇམ་དུ་འགྲོ་བ་སོགས་ཀྱི་
ཡོན་ཏན་མང་དུ་ཡོད། ཁོ་བོས་ཉེ་ཆར་བྲིས་པའི་འཇུ་ལག་གནས་བསྟོད་ངོ་མཚར་
འབུམ་གྱི་སྣང་བརྙན་ཞེས་པར། །མདུན་ཡན་ལག་བརྒྱད་ལྡན་དལ་འབབ་རྒྱུན། །འབྲུག་
སྔོན་མོ་གྱ་གྱུར་བགྲོད་འདྲ་བ། །རླབས་མུ་ཏིག་སིལ་མ་ཆལ་ཆིལ་འཐོར། །དབྱངས་སྙན་
པོའི་ལྷ་རྔ་འབུམ་ཕྲག་ལྡིར། ཞེས་པ་ཡང་དངོས་པོའི་གནས་ཚོད་ལྟར་བྲིས་པ་ལས་འུད་
བྱས་མེད་དོ། །ཆུ་དེ་ལ་གནའ་དུས་ཆུ་སྔོན་ཟེར་བ་ལ། ཀླུ་སྲིན་གདུག་པ་ཅན་ཞིག་གིས་
གནས་བཅས་ཏེ། ཆུ་འགྲམ་གྱི་མི་ཕྱུགས་མང་པོ་ཟོས་པས། མི་རྣམས་ཀྱིས་ཆུ་ནང་གི་
སྲོག་ཆགས་དེ་འཇུས་ནས་བརླག་སོང་ཞེས་ཆོ་ངེ་བཏབ་པས། ཆུའི་མིང་ལ་འཇུ་བརླག་
ཐོགས་པ་ད་ལྟ་ཟུར་ཉམས་ནས་འཇུ་ལག་ཐོགས་པ་ཡིན་ཞེས་མདོ་སྨད་ཆོས་འབྱུང་ལས་
བྱུང༌། ཡང་ཆུ་དེར་མི་རོ་ཟ་བའི་འཇུ་ཟེར་བའི་རུས་པའི་ཁྲབ་ཅན་གྱི་སེམས་ཅན་ཡོད་
པས་འཇུ་ལག་ཐོགས་པ་ཡིན་ཡང་ཟེར། ཀླུ་སྲིན་གདུག་པ་ཅན་འཇུ་ཟེར་བའི་སེམས་
ཅན་གདུག་པ་ཅན་མི་ཟོག་ལ་གནོད་འཚེ་བྱེད་པ་དེ། འཇུ་ལག་གི་ཐག་ཉེ་པྲ་ཡི་རིགས་
ལས་འཁྲུངས་པའི་རྣལ་འབྱོར་བ་ནུས་མཐུ་ཅན། པྲ་སྒོམ་ཆོས་ཀྱི་རྡོ་རྗེ་ཞེས་པ་དེས་(ཇོ་
བོ་བོད་དུ་མ་བྱོན་གོང་ཙམ་ལ་པྲ་སྒོམ་ཆོས་ཀྱི་རྡོ་རྗེ་འཇུ་ལག་དང་ཉེ་བར་འཁྲུངས་ཞེས་



མདོ་སྨད་ཆོས་འབྱུང་དུ་བཤད)རྟེན་འབྲེལ་ཞིག་མཛད་དེ་ཆུ་ཁར་ཐོན་པ་བཏུལ་ཞེས་
བཤད་རྒྱུན་ཡོད་པ་མདོ་སྨད་ཆོས་འབྱུང་དུ་ཡང་འཁོད་འདུག་ མཆོད་རྟེན་ཐང་གི་
དགོན་པའི་གཡས་ཕྱོགས་ས་རྒན་སྟེང་ཞེས་པའི་ཐང་དཀྱིལ་ན་འཇུ་རྟགས་ལབ་རྩེ་ཟེར་
བའི་ས་འབུར་ཞིག་ཡོད་པ་དེ། པྲ་སྒོམ་གྱིས་འཇུ་བཏུལ་ཏེ་རོ་མནན་པའི་སྟེང་དུ་ལབ་རྩེ་
བརྩིགས་པ་ཡིན་ཟེར་བ་དང༌། དེ་ནས་ཆུ་འགྲམ་དུ་ཡར་སོང་བས་ས་ལེ་བར་ལྔ་དྲུག་
ཙམ་ན། མགར་མོ་དང་རྟ་རྫོང་ཟེར་བའི་ལུང་བ་གཉིས་ཡོད་པ་དེ། པྲ་སྒོམ་གྱིས་འཇུ་
འདུལ་སྐབས། མགར་མོ་ཞིག་དང་། རྟ་ཞིག་ཆུ་འདབས་སུ་གཟན་དུ་བཏང་བས།
འཇུ་ཆུའི་ཕྱིར་ཐོན་པ་བསྒྲལ་ཅིང་། རྗེས་སུ་མགར་མོ་དང་རྟ་དེ་གཉིས་ཚེ་ཐར་དུ་བཏང་
བ་ལུང་བ་སོ་སོར་སོང་བས། ལུང་བ་གཉིས་ཀྱི་མིང་ལ་མགར་མོ་དང་རྟ་རྫོང་ཐོགས་ཞེས་
ཟེར་རོ། །བཀའ་གདམས་གླེགས་བམ་ནང་གི་རི་མཐོན་པོ་གནམ་གྱི་ཀ་བ་ཡོད། མཚོ་
དམའ་མོ་གཡུ་ཡི་མཎྜལ་ཡོད། གངས་དཀར་པོ་ཤེལ་གྱི་མཆོད་རྟེན་ཡོད། སྤང་སེར་
པོ་གསེར་གྱི་ལྷུན་པོ་ཡོད། དྲི་ཞིམ་པོ་སྨན་གྱི་བདུག་སྤོས་ཡོད། ཚོན་བཀྲ་བ་གསེར་གྱི་
མེ་ཏོག་ཡོད། དབྱར་བཀྲ་བ་གཡུ་ཡི་མེ་ཏོག་ཡོད། ཅེས་པའི་ཚིག་དེ་དག་བོད་ལྗོངས་
སྤྱི་ལ་སྦྱར་བ་དང༌། གནས་བྱེ་བྲག་པ་བླ་བྲང་སྐུ་འབུམ་སོགས་གདན་ས་སོ་སོར་སྦྱར་བ་
ཡང་ཡོད་མོད། འཇུ་ལག་ཀླུང་འགྲམ་མཆོད་རྟེན་ཐང་གི་དགོན་གནས་ཏེ་འཁོར་གྱི་རི་
ཡི་ཆགས་ཚུལ་སོགས་ལ་སྦྱར་ན་ཡང་ཤིན་ཏུ་འབྱོར་སྙམ་ཤིང༌། སྔོན་ཆད་མཁས་པའི་
དབང་བོ་སྔོ་ཁོ་ངག་དབང་ལེགས་བཤད་ཉི་མས་ཀྱང༌། གནས་འདིའི་ཆགས་དབྱིབས་
བཀའ་གདམས་གླེགས་བམ་གྱི་ཚིག་དང་སྦྱར་བའི་གནས་བསྟོད་ཅིག་བརྩམས་ཡོད་པ་རྣ་
བར་ཐོས་ཀྱང་། དེང་སང་དཔེ་ཆ་མི་སྣང་ངོ༌། །དེ་ཡང་རི་མཐོན་པོ་གནམ་གྱི་ཀ་བ་ཡོད་
ཅེས་པ། འཇུ་ལག་ཉིན་སྲིབ་ཀྱི་ཡུལ་སྐྱོང་མཐོན་པོ་བཅུ་གསུམ་གྱིས་མཚོན་པའི་རྫ་རི།
གཡའ་རི། ནགས་རི། སྤང་རི་སོགས་ས་འཛིན་གྱི་འཕྲེང་བ་བསྟར་ལ་བསྒྲིགས་པ་
ཕལ་མོ་ཆེར། ། ཆགས་དབྱིབས་ལེགས་ཤིང་། མཐོ་ཞིང་བརྗིད་པ། རྩེ་མོ་ནམ་མཁའི་
དབྱིངས་སུ་བསྙེགས་པས། གནམ་སྔོན་འདེགས་པའི་ཀ་བ་ལྟ་བུར་སྣང་ངོ༌། །མཐོན་པོ་
བཅུ་གསུམ་གྱི་རྔོན་དཔེར། །དགེ་བཅུའི་དཔལ་གྱིས་མཛེས་པའི་མདོ་སྨད་ཡུལ། །འཇུ་
ལག་ཀླུང་འགྲམ་ཉིན་སྲིབ་ལ་བརྟེན་པའི། །རི་དབང་མཐོན་པོ་བཅུ་གསུམ་ཞེས་གྲགས་
པ། །དཀར་ཕྱོགས་སྐྱོང་བའི་ཕོ་བྲང་ངོ་མཚར་ཅན། ། གངས་དཀར་ཤེལ་གྱི་ཟུར་ཕུད་
དགུང་དུ་མཐོ། །རྫ་རི་དར་དཀར་ཉི་ཟླའི་རྣ་རྒྱན་ཅན། །གཡའ་རི་སྨུག་པོ་ན་བུན་གོས་སུ་
གྱོན། །བྲག་རི་རིན་ཆེན་སྤུངས་འདྲ་བརྟན་ཞིང་བརྗིད། །ནགས་རི་སྣ་ཚོགས་ལྗོན་པའི་
17



རྒྱན་གྱིས་མཛེས། །སྤང་རི་དུས་བཞིའི་ཚོན་གྱི་རང་མདངས་གསལ། ལ་ལར་བྲག་དང་
ནགས་ཚལ་སྤང་ལྗོངས་དང་། འགའ་ཞིག་གཡའ་སྤང་འདྲེས་པའི་རི་བོ་ནི། །རྩ་བ་རབ་
བརྟན་གསེར་གྱི་དཀྱིལ་འཁོར་གནོན། །རྩེ་མོ་འོད་གསལ་ལྷ་ཡི་གྲོང་ཁྱེར་སྙོགས། ཞེས་
པ་ཡང་གནས་ཚུལ་དྲང་པོར་བརྗོད་པའི་གཏམ་ཡིན། - །ཁོ་བོའི་གནས་བསྟོད་དུ་ཡང་། །
སའི་དགེ་བཅུ་འཛོམ་པའི་སྐྱིད་པའི་ལྗོངས། །རི་ར་བའི་བཀོད་པ་ཁྱད་པར་འཕགས། །
བྲག་དཀར་དམར་ཀ་བས་གནམ་སྔོན་འདེགས། ། དབྱིབས་ངོ་མཚར་ལྟ་བས་ཆོག་མི་་
ཤེས། །ཞེས་ཀྱང་སྨྲས་སོ། མཚོ་དམའ་མོ་གཡུ་ཡི་མཎྜལ་ཡོད། གངས་དཀར་པོ་ཤེལ་
གྱི་མཆོད་རྟེན་ཡོད། ཅེས་པ་དགོན་པའི་བྱང་ངོས་ལེ་བར་བདུན་ཅུའི་མཚམས་ན།
ཤེལ་དཀར་བརྩེགས་པའི་ལྷུན་པོ་ཟླ་གཞོན་ཞུན་མས་ལན་བརྒྱར་བྱུག་པའམ། སྤྲིན་
དཀར་གྱི་དུམ་བུ་ཟླུམ་པོ་དང་གྲུ་བཞི་ཟླ་གམ་དང་། ཟུར་གསུམ་སོགས་དབྱིབས་སྣ་
ཚོགས་པས་བརྩིགས་ཤིང་སྤུངས་པ་ལྟ་བུའི་བྲག་རི་འཕྲེང་བ་ལྟ་ན་སྡུག་པ། ཀ་དྲོད་རྫ་རི་
ཞེས་གྲགས་པ། བྱང་ནས་ལྷོར་རྫ་རྒྱུད་རིང་ཚད་ལེ་བར་སུམ་ཅུ་ལྷག་དང་། ཤར་ནས་
ནུབ་ཏུ་མདུན་རྒྱབ་བར་ལེ་བར་བཅུ་ལྷག་ཡོད་པ། རྩ་བ་སྤང་རིར་བརྟེན་ཅིང༌། རྩེ་མོ་
ནམ་མཁའི་དབྱིངས་སུ་བསྙེགས་པ་ཡོད་ཅིང་། ཡབ་རི་དང་ཡུམ་རིར་གྲགས་པའི་རྫ་ཁ་
སྤྲོད་ཀྱི་བར་དྭངས་གསལ་ཤེལ་དཀར་གྱི་མེ་ལོང་ས་ལ་འཕོས་པ་ལྟ་བུའི་བདེ་མཆོག་བླ་མཚོ་
ཟླ་གམ་གྱི་དབྱིབས་ཅན། ཤར་ནས་ནུབ་ཀྱི་མཚོ་འདབས་བར་རྒྱང་གྲགས་གཅིག་ཙམ་
དང༌། ལྷོ་ནས་བྱང་བར་རྒྱང་གྲགས་ཕྱེད་ཙམ་ཡོད་པ། མཐའ་སྐོར་དུ་སྨན་དང་དྲི་
ཞིམ་མེ་ཏོག་སྣ་ཚོགས་འཇའ་ལྟར་བཀྲ་ཞིང་། ཆུ་བྱ་དང་གོང་མོ་སོགས་སྐད་སྙན་པར་
འབྱིན་པ་ཡོད། ཡུམ་རིའི་ངོས་ལ་ཨ་ཡིག་རང་བྱོན་བབས་ཡོད་པ་རྒྱང་ནས་མཐོང་ཞིང༌།
བྲག་རྩར་སིན་དྷུ་རའི་བྲག་ཁུང་ཆོས་འབྱུང་གི་དབྱིབས་ཅན་ཡོད། རྫ་དེའི་འདབས་
ཞོལ་ རྫ་ སྤང་མཚམས་ན། ལྷ་མོ་བླ་མཚོ་ཕ་བོང་གི་སྟེང་དུ་དྲེལ་རྗེས་བབས་པ་ཡོད།
གཞན་ཡང་རྫ་རྒྱུད་ལུང་ལག་ཤར་ཤུལ་དུ། མགོན་པོ་བླ་མཚོ་དང༌། ཆོས་རྒྱལ་བླ་མཚོ་
སོགས་མཚོ་དང་མཚེའུ་ཆེ་ཆུང་བརྒྱ་རྩ་བརྒྱད་ཡོད་པར་གྲགས་ཤིང་། རྫ་རྩེར་རང་བྱུང་
གི་བཀོད་པའི་ཆུ་མཁའ་ལ་འཕྱུར་བ་ཡོད་ལ། ཁ་བཤད་དུ་གྲགས་པའི་གནས་བསྟོད་
ཅིག་ལ། ཀ་དྲོད་དུང་རི་དཀར་པོ། ། དུང་གི་མཆོད་རྟེན་བརྩིགས་འདྲ། ། མ་བཞེངས་
ལྷ་ཡི་དཀྱིལ་འཁོར། མ་བྲིས་ཨ་ཡིག་རང་བྱོན། །ཞེས་དང༌། སྣང་སྟོང་བདེན་མེད་
རང་བཞིན། ། ཆུ་མཚོ་ཡན་ལག་བརྒྱད་ལྡན། ། མ་ཕྱིས་རང་གསལ་མེ་ལོང་། མ་་་་་
བཤམས་རང་གྲུབ་མཆོད་པ། ཞེས་བྱུང༌། ཀ་དྲོད་ཀྱི་གནས་འདི་ནི། ཙ་རིའི་གནས་
18



ལྷག་མཁའ་འགྲོའི་འདུ་གནས་གནས་མཆོག་ཉེར་བཞིའི་ཡ་གྱལ་ཞིག་ཏུ། སྟོང་སྐོར་མདོ་
རྒྱུད་རྒྱ་མཚོས་ངོས་འཛིན་མཛད་ཅིང་གནས་སྒོ་ཕྱེ་བ་ཡིན་ལ། གནས་སྒོ་བྲག་རི་རིམ་པ་
གསུམ་གྱི་དབྱིབས་སུ་ཡོད་པའི་ཕྱི་སྒོ་དཔའ་བོ་སྟག ། བར་སྒོ་གཡུ་འབྲུག ནང་སྒོ་
མཁའ་འགྲོ་སྲིན་མོས་བསྲུང་བར་གྲགས་ཤིང༌། དེར་གེ་སར་རྒྱལ་པོས་ཁྲབ་སྦས་ས་ཡིན་
ཟེར་བ་དང༌། , བདུད་ཀྱིས་ལྷ་གཡག་གསོད་ས་ཡིན་ཟེར་བ་དང་། བྲག་ལ་མདས་ཕུག་
པའི་ཁུང་བུ་དང༌། ཞབས་རྗེས་དང་སྒོ་ཁྱིའི་རྗེས་དང༌། འབྲུག་མོས་བྲིས་པའི་མིག་
མང་དུ་ངོས་བཟུང་བའི་བྲག་རིས་ཀྱང་ཡོད། ཀ་དྲོད་རྫའི་ནུབ་ཕྱོགས་འདབས་འབྲེལ་
དུ་ཆགས་པའི་དོན་གྲུབ་རྫའི་རྫ་རྩ་ན་རྡོ་རྗེ་ཕག་མོའི་སྒྲུབ་ཁང་བྱ་བ་བྲག་ཁུང་ཕྱི་ནང་རིམ་
པ་གཉིས་ཡོད་པ། བྲག་ཁུང་ནང་མ་ཕོ་ཅོང་ལས་གྲུབ་པ་རྡོ་ཤེལ་ལྟར་འོད་ལྷང་ངེར་
འཚེར་ཞིང་། ཅོང་ཞིའི་ཉ་མཆོག་རོ་ཧི་ཏ་དང༌། མཁའ་འགྲོ་སྡེ་ལྔའི་གཏོར་མ་མིས་
བཟོས་པ་ལྟར་དབྱིབས་ལེགས་པ་ཡོད། བྲག་ཁུང་ནང་མའི་ཕུག་ན་ཁུང་བུ་མི་མགོ་ཆུད་
ཙམ་ཞིག་ཡོད་ལ་དེའི་ནང་ཤིན་ཏུ་ཡངས་པའི་ཚོད་དུ་གདའ། སྒྲོན་མེ་བཀར་ནས་ཕུག་
པའི་ནང་དུ་བལྟས་ཚེ། བྱུ་རུ་ལྟར་དམར་བའི་རྡོ་ལས་གྲུབ་པའི་རྡོ་རྗེ་ཕག་མོའི་ཕྱག་
གཅིག་མཐོང་ཞིང་། རྒན་པོའི་ཁ་བཤད་ལ། གནའ་དང་མ་ཕག་མོ་རང་བྱོན་གྱི་སྐུ་
ཡོངས་རྫོགས་མཐོང་ཞིང་། ཅོང་ཞི་སྐྱེས་ནས་བྲག་ཁུང་ཁ་རུབ་སྟེ་ད་ལྟ་ཕྱག་ཙམ་ལས་
རིག་མི་ཐུབ་ཟེར་རོ། །བདག་གི་བླ་མ་བཀའ་དྲིན་ཅན་རྒྱ་ཏིག་པཎྜི་ཏ་དཀོན་མཆོག་
མཚན་ཅན་གང་དེས། ཀ་དྲོད་ཙ་རིའི་གནས་བསྟོད་དང་། . ཕག་མོ་སྒྲུབ་ཁང་གིས་
གནས་བསྟོད་ཚིག་ཤིན་ཏུ་སྙན་པ་བརྩམས་ཡོད་ཀྱང་དུས་འགྱུར་གྱིས་དེང་སང་དཔེ་རྒྱུན་
ཆད་ནས་མེད་དོ།། །དོན་གྲུབ་རྫའི་བྲག་རི་མཐོན་པོ་མིས་མི་ཐར་སར་དམ་ཅན་མགར་
ཁུང་དུ་གྲགས་པའི་བྲག་ཕུག་ཆེན་པོ་ཡོད་པ་དེར་མཚན་དུས་ལྕགས་བརྡུང་བའི་སྒྲ་སང་
སོང་གྲག་པ་དང༌། མེ་སྟག་ཆེམ་ཆེམ་འཕྲོ་ཞིང་། ལྷའི་ནམ་མཁའ་ཟེར་སར་ཚེས་
བརྒྱད་དང་བཅོ་ལྔ་ཉི་ཤུ་ལྔ་སོགས་མཚན་དུས་རྔ་སྒྲ་ལྷང་ལྷང་གྲག་པ་དང་། མཚན་སྨག་
ནག་དུས་ཀ་དྲོད་རྫ་སྐེད་དུ་མར་མེ་འཕྲེང་བ་བསྒྲིགས་པ་ལྟ་བུའི་འོད་འཕྲེང་ལྷམ་ལྷམ་
བགྲོད་པ་སོགས་མཐོང་སྣང་ངོ་མཚར་ཅན་མང་དུ་ཡོད་པ། དེ་གར་རུ་སྡོད་པའི་འབྲོག་
པ་མང་པོའི་ཁ་ལས་ཐོས་སོ། །ཁོ་བོའི་གནས་བསྟོད་དུ། །བྱང་རྒྱང་གྲགས་བཞི་བཅུའི་ས་
མཚམས་ན། །བྲག་དཀར་པོ་ནམ་མཁའི་མཐོངས་ལ་བསྙེགས། །མཚོ་ཟླ་གམ་པེ་ཊུར་ཁུ་
བ་འཁྱིལ། །དཔལ་འཁོར་ལོ་སྡོམ་པའི་ཕོ་བྲང་དུ། ། རྗེ་མདོ་རྒྱུད་རྒྱ་མཚོས་ངོས་འཛིན་
མཛད། ། རྫ་དེ་ཡི་རྫ་རྒྱུད་ལུང་ལག་ཏུ། །མདོག་དབྱིབས་ཀྱི་རྣམ་པ་ཐ་དད་པའི། ། མཚོ་
19



མཚེའུ་ཆེ་ཆུང་བརྒྱ་རྩ་ཡོད། །སྨན་མེ་ཏོག་དྲི་ཞིམ་སྤོས་ཀྱིས་ཁྱབ། །མིང་དོན་གྲུབ་རྫ་ཞེས་
གྲགས་པའི་མདོར། ། བགྲོད་དཀའ་བ་ཕག་མོ་གྲུབ་ཁང་ཡོད། །ནང་ཕོ་ཅོང་ལས་གྲུབ་
འོད་དུ་འཚེར། ། སྐུ་རང་བྱོན་ཕྱག་ཙམ་དེང་ཡང་མཐོང་། ། དེའི་མདུན་ངོས་བྲག་རི་
མཐོན་པོའི་ངོས། །ཕུག་ཆེན་པོ་དམ་ཅན་མགར་ཁུང་ཡོད། །མཚན་དུས་སུ་མེ་སྟག་ཆེམ་
ཆེམ་འཕྲོ། ། ལྷའི་ནམ་མཁར་རྔ་སྒྲ་རང་སྒྲོག་ཡོད། །ཅེས་པ་ནི་གནས་འདིའི་ཁྱད་ཆོས་
སྡོམ་དུ་བྱས་པའོ། ། སྤང་སེར་པོ་གསེར་གྱི་ལྷུན་པོ་ཡོད། །དྲི་ཞིམ་པོ་སྨན་གྱི་བདུག་སྤོས་
ཡོད། །ཚོན་བཀྲ་བ་གསེར་གྱི་མེ་ཏོག་ཡོད། །དབྱར་བཀྲ་བ་གཡུ་ཡི་མེ་ཏོག་ཡོད་ཅེས་པ་ནི།
རི་འདི་ཡིན་གྱི་ངོས་འཛིན་མི་དགོས་ཏེ་འཇུ་ལག་ཕྱོགས་ཀྱི་རི་ལ་ལ་ཞིག་ནི་རྩེ་མོ་རྫ་ལ་རི་
རྐེད་དང་རི་ཞོལ་སྤང་གིས་བསྐོར་བ་དང་། ལ་ལ་ཞིག་ནི་ཉིན་ངོ་སྤང་དང་། སྲིབ་ངོ་
ནགས་རྫུབ་ཀྱིས་ཁེབས་པ། ཡང་ལ་ལ་ཞིག་གཡའ་སྤང་ནགས་ཚལ་འདྲེས་མར་ཆགས་
ཤིང་། ནགས་སུ་ཨ་ཀ་རུ་དང་། སྟག་པ་ཙན་ཏན། རི་སྐྱེས་ཨར་ནག ཤིང་ལི་ཤི།
སེ་བ་དཀར་དམར། སུ་རུ་དཀར་ནག སྣ་མ་དང༌། འབྲུ་ཤུག་སོགས་དྲི་ཞིམ་མེ་
ཏོག་ལྡན་པའི་ཤིང་རིགས་མང་པོ་དང་། གཡའ་རི་དང་སྤང་རིར་དྲི་ཡང་ཀུ། ཀན་དྷ་
བྷ་དྲ། མཁན་དཀར་དང་གསེར་མགོ སྤྲ་བ།། གུར་གུམ། བྱི་རུག ཏང་ཀུན།
བྲག་སྤོས། སྤང་སྤོས་སོགས་དྲི་ཞིམ་སྨན་སྣ་དང་། འཇའ་ཚོན་ས་ལ་བརྡལ་འདྲའི་
ཚོན་མདངས་སྣ་ཚོགས་ལྡན་པའི་མེ་ཏོག་གི་ལྷན་སྐྱེས་ཀྱི་དྲི་བཟང་རི་ལུང་ཀུན་ཏུ་ཁྱབ་
ཅིང༌། འབྲུ་ཆུའི་བྱང་ཕྱོགས་ཀྱི་ཡུལ་ལྗོངས་སྤྱིའི་ཁྱད་ཆོས་དང་ལྡན་པས་དུས་བཞིའི་
རང་མདངས་གསལ་ཞིང༌། དགུན་དུས་ས་འཛིན་གྱི་འཕྲེང་བ་རྣམས་ནི་ཁ་བའི་གོས་
ཀྱིས་གཡོགས་ཤིང་། ལྷུང་ལྷུང་འབབ་པའི་ཉལ་འགྲོའི་རྒྱུན་ཡང་ཆབ་རོམ་གྱིས་ཁེབས་
པས་ས་གཞི་ཐམས་ཅད་དུང་ལྟར་དཀར་ཞིང་ཤེལ་ལྟར་འཚེར། དཔྱིད་དུས་དམའ་སར་
དྲོད་འབབ་སྔ་བས་དར་དང་ཁ་བ་ཞུ་ཞིང་། རྩྭ་སྔོན་གྱི་མྱུ་གུ་གསར་བ་དག་ཀྱང་མགོ་
འབུས་ཏེ་དགའ་བའི་སོ་འཕྲེང་ངོམས་པ་དང་། མཐོ་སར་ཁ་བ་ཞུ་འཕྱི་ཞིང་རྩྭ་ཡང་སྐྱེ་
འཕྱི་བས་སྐྱ་ཐག་གེར་གནས་པས་རི་ར་བ་རྣམས་ཁྲ་བོའི་མདོག་དང་ལྡན་པ། དབྱར་
དུས་རྩི་ཤིང་ནགས་ཚལ་ལོ་འདབ་གསར་བས་བརྒྱན་པས། རི་ལུང་ཐམས་ཅད་མརྒད་
ཀྱི་ཁུ་བས་ལན་བརྒྱར་བྱུག་པ་ལྟ་བུས་མཛེས་ཤིང་། སྟོན་དུས་རྩི་བཅུད་ལོ་ཏོག་སྣ་ཚོགས་
འབྲས་བུ་སྨིན་ཞིང་གཡུར་དུ་ཟ་བས་ས་གཞི་རིན་ཆེན་ས་ལེ་སྦྲམ་གྱི་བྱེ་མ་བརྡལ་བ་ལྟར་
སེར་ལམ་མེར་གྱུར་བ་ཡང་། བཀའ་གདམས་གླེགས་བམ་དུ། དུས་དགུན་གསུམ་
དཀར་པོ་ཤེལ་གྱི་མདོག དུས་དབྱར་གསུམ་སྔོན་པོ་གཡུ་ཡི་མདོག དུས་སྟོན་གསུམ་
\4



སེར་པོ་གསེར་གྱི་མདོག དུས་དཔྱིད་གསུམ་ཁྲ་བོ་གཟི་ཡི་མདོག ཅེས་པའི་དོན་དང་
མཐུན་པར་སྣང་ངོ༌། །ཡང་གླེགས་བམ་ལས། ། མདོག་ཕུན་སུམ་ཚོགས་པའི་རི་བོ་ལ། །
ལྟས་ཁྱད་དུ་འཕགས་པའི་མཚན་མ་ཡོད། །ཅེས་པ་སོགས་ཀྱང་མཆོད་རྟེན་ཐང་གི་དགོན་
གནས་མཐའ་སྐོར་གྱི་རི་སོགས་ལ་སྦྱར་ན་ཤིན་ཏུ་འགྲིག་སྟེ། དུང་དཀར་པོ་གཡས་སུ་
འཁྱིལ་བ་ལ། ཞེས་པ་དགོན་པའི་རྒྱབ་རིའི་གཡས་ཟུར་ན་དུང་དཀར་ཆོ་འབུད་ཟེར་
བའི་རི་རྩེ་འབུར་པོ་དུང་གི་དབྱིབས་ཅན། ས་དཀར་ཕྱིར་མངོན་པས་མདོག་ཀྱང་
དཀར་པོ་ཡིན་པ་རིགས་འདྲ་ཟུང་གཅིག་ལྷན་དུ་གཤིབ་ནས་ཆགས་ཡོད་པ་དང་། རི་ ་
བོགས་ཆངས་གཡུ་ཡི་བུམ་པ་ལ། ཞེས་པ་རྒྱབ་རིའི་རྩེ་མོ་ནོར་བུམ་རྩེ་ཟེར་བ་བུམ་པའི་
ཁར་ནོར་བུས་བརྒྱན་པའི་རྣམ་པ་ཅན་དང༌། རི་ཟུར་གསུམ་བྲག་གཞོང་གནམ་དུ་་
མཐོ། ། ངེད་མཁའ་འགྲོའི་རྒྱལ་མཚན་བསྒྲེང་བ་འདྲ། ། ཞེས་པ་དགོན་པའི་རྒྱབ་རིའི་
དགོན་ཤུལ་མདོའི་གཡས་ཟུར་གྱི་བྲག་རི་ཤེས་རབ་རལ་གྲིའི་རྣམ་པ་ཅན། རལ་གྲིའི་རྩེ་
མོ་གནམ་དུ་སྒྲེང་བ་ཡོད་ལ། དེའི་གམ་གྱི་བྲག་ངོར་ཆོས་འབྱུང་སུམ་བརྩེགས་མངོན་
གསལ་དུ་བབས་འདུག རལ་གྲིའི་རྣམ་པ་ཅན་གྱི་བྲག་དེའི་གཡས་གཡོན་དུ། ཅོད་
པཎ་གསུམ་ཤར་འཕྱང་བ་དང་། དར་ཤམ་ལྷབ་ལྷུབ་ཏུ་གཡོ་བའི་ཆགས་དབྱིབས་ཀྱང་
གསལ་བས། དེ་ལ་རྒྱལ་མཚན་དུ་ངོས་འཛིན་པ་ཡང་སྣང་ངོ་། །རྒྱབ་རིའི་གཡོན་ཟུར་
རྫ་སྤང་འདྲེས་པའི་རི་གོར་མོར་ཆོས་ཀྱི་གདུགས་འཕུབ་པའི་དབྱིབས་ཅན་དེ་ལ་གདུགས་
ཐོད་ཟེར་ཞིང་། རྒྱབ་རིའི་ངོར་གསེར་ཉ་ཁ་སྤྲོད་འབུར་ཚུགས་སུ་དོད་པ་ཡང་གསལ་
ལེར་མཐོང་ངོ༌། ། དཔལ་བེའུས་རི་བསྐོར་བརྒྱན་པ་ལ། ། ནགས་བཀྲ་ཤིས་ཡལ་འདབ་
རྒྱས་པ་ཡོད། །ཅེས་པ་ནི་འཇུ་ལག་ཆུའི་སྲིབ་ཀྱི་ཕྱོགས་དགོན་པའི་མདུན་རི། དབྱར་
དགུན་མེད་པར་སྔོ་ལམ་མེར་བཀྲ་བའི་ཐང་ཤིང་དང༌། སྟག་པ་དཀར་དམར་སོགས།
ཤིང་རིགས་སྣ་ཚོགས་པ་མཚམས་མེད་པར་སྐྱེས་ཤིང་། འབྲུ་བཅུད་ཤིང་ཏོག་ཟད་མི་
ཤེས་པའི་བང་མཛོད་ལ་རང་དགར་སྤྱོད་པའི་གཅན་གཟན་རི་དྭགས་དང་བྱེའུ་སྣ་ཚོགས་
གླུ་གར་གྱི་རྩེན་པས་དུས་འདའ་བར་བྱེད་པ། གཡུ་ལོ་བཀོད་པའི་ཞིང་ཁམས་ཀྱི་དཔེ་
ཟླར་རུང་བ་དེ། ལུང་ལག་ཤར་ཤུར་བསྣོལ་བསྡེབས་སུ་ཆགས་པས་དཔལ་བེའུའི་ཉམས་
དོད་ཅིང་། ཡང་ན་རི་ཡི་རྩ་བ་གཅིག་ལ་རྩེ་མོ་འབར་འབུར་མཐོ་དམན་མི་མཉམ་པ་
མང་པོ་རིམ་བརྩེགས་སུ་ཆགས་པས། ནོར་བུ་རིན་པོ་ཆེ་མང་པོ་ཕྱོགས་གཅིག་ཏུ་སྤུངས་
པ་ལྟ་བུའི་ཉམས་ཀྱང་ཡོད་དོ། །ས་པདྨ་འདབ་བརྒྱད་དབྱིབས་ཆགས་པ། ། སྟེང་འཁོར་
ལོ་རྩིབས་བརྒྱད་རྒྱན་དུ་ཕུབ། །ཅེས་པ་ནི། དགོན་པའི་རྒྱབ་རི་དང་མདུན་རི་ཟླ་ཚེས་
21



ཁ་སྤྲོད་དམ། གཞུ་བཀང་བའི་རྣམ་པས་མཐའ་ནས་ཟླུམ་པོར་བསྐོར་ཞིང་། བར་
མཚམས་རྣམས་སུ་ཡང་ཆེད་དུ་བྱས་པ་ལྟར་རི་བོ་དག་གིས་བཅད་ཅིང་། ནམ་ས་སྒོར་
ཁྱིར་ལེར། གདུགས་ཁ་གྱེན་དུ་བསླངས་པའི་དབྱིབས་དང་མཚུངས། ས་རྩེ་བརྒྱད་
ལུང་བ་ཕྱོགས་སུ་གྱེས། ཞེས་པའི་དོན་དང་མཐུན་པར་མཐའ་སྐོར་དུ། དགོན་ཤུལ།
མྱེ་ཐུར། རྟ་རྫོང་། ཆུ་འགག རང་རྟགས། ཐ་ག་ལུང་། བདུད་རྩི། ཁོ་ར་སྟེ་
ལུང་བརྒྱད་ཕྱོགས་སུ་གྱེས་ཤིང་། ལུང་བ་དེ་དག་གི་རི་སོ་སོའི་གྱེས་མཚམས་ཧར་ཁེ་དོད་
པ། འཁོར་ལོའི་རྩིབས་དང་མཚུངས་པས། གནམ་འཁོར་ལོ་རྩིབས་བརྒྱུད་དང་ས་
པདྨ་འདབ་བརྒྱད་དུ་ཆགས་ཤིང་། ས་གཞི་ཡང་བདེ་ཤིང་ཁོད་སྙོམས་པ། རྒྱ་མཚོ་
ལས་སྤྱི་ཁྲི་ཉིས་སྟོང་ཉིས་བརྒྱ་རེ་གསུམ་འཕགས་པས། གནམ་གཤིས་བསིལ་དྲོད་སྙོམས་
ཤིང་། ཙན་ཏན་དང་། ཨ་ག་རུ། ཁམ་བུ། ཀུ་ཤུ། དཔའ་ཆེན། གཡེར་མ་
སོགས་དང་། ཤིང་པདྨ་དང་སེ་བའི་རིགས་སོགས། ཅུང་ཟད་དྲོ་སར་སྐྱེ་བའི་ཤིང་
རིགས་དང་། མེ་ཏོག་སོས་ཀྱང་ཡོད་ལ། གྲོ་དང་། སྲན་མ་སོགས་འབྲུ་དྲུག་ཀྱང་
ཡག་པོ་སྐྱེ་བས“འབྲུ་སྣ་ཚོགས་སྨིན་པའི་ཞིང་ས་ ཅན” གྱི་དོན་ཚང་ཞིང༌། ཕྱོགས་་
མཚམས་རི་མཐོན་པོས་བར་མཚམས་མེད་པར་བསྐོར་བས། རླུང་ཆེན་མི་ལྡང་ཞིང་།
དགུན་དུས་ཀྱང་གྲང་ངར་མི་ཆེ་བས། མི་ཡི་འགྲོ་བ་ཆགས་པའི་གནས་ཀྱི་ཆ་རྐྱེན་བཟང་
པོ་ལྷུན་གྲུབ་ཏུ་ཡོད་དོ། །ཆུ་ཟག་མེད་བསྟན་པའི་ཆུ་རྒྱུན་བབས། ཞེས་པ་ནི། དགོན་
པའི་མདུན་དུ་ལྷ་ཆབ་གཙང་མའི་མཆོད་ཡོན་དུ་སྦྲེངས་པའི་ཡན་ལག་བརྒྱད་ལྡན་གྱི་ཆུ་བོ་
འཇུ་ལག་ཆུ་དེའོ། །དེའི་རྒྱུ་མཚན་རྒྱས་པར་གོང་དུ་བརྗོད་ཟིན། དགོན་གནས་འདིའི་
གནས་ཀྱི་མཚན་ཉིད་ལ། འདི་ཀའི་རྒན་པོའི་ངག་རྒྱུན་དུ་དར་བའི་གཏམ་གྱི་ནང་དུ་
ཡང༌། །གནམ་ལ་བཀྲ་ཤིས་པ་གནམ་འཁོར་ལོ་རྩིབས་བརྒྱུད་ཀྱི་འོག ། ས་ལ་བཀྲ་ཤིས་
པ་ས་པདྨ་འདབ་བརྒྱད་ཀྱི་སྟེང་། ཕྱོགས་ལ་བཀྲ་ཤིས་པ་ཕྱོགས་མཚམས་བཀྲ་ཤིས་་
རྟགས་བརྒྱད་ཀྱིས་མཚན་པ་ཞེས་འབྱུང་ངོ༌། །གནའ་དུས་རྒྱུའི་སྙན་ངག་པ་ཞིག་གི་རྩོམ་
དུ། ས་སྟེང་ས་སྐྱིད་ཕལ་ཆེར་ཆོས་སྡེས་བཟུང་། ཞེས་པ་བདེན་ཤས་ཆེ་ཡང་། སའི་
མཐོ་དམན་དང་གནམ་གཤིས་བསིལ་དྲོད་སྙོམས་པ། རྩྭ་ཆུ་ཤིང་གསུམ་དང་། འབྲུ་
བཅུད་ལོ་ཏོག་སོགས་འཚོ་བའི་ཆ་རྐྱེན་འཛོམ་པ། རི་ར་བའི་ཆགས་དབྱིབས་ལེགས་
ཤིང་། རྩི་ཤིང་མེ་ཏོག་མང་པོས་བརྒྱན་པས་ཡུལ་ལྗོངས་མཛེས་ཤིང་ཉམས་དགའ་བ་
བཅས་ཀྱི་གནས་ཀྱི་ཡོན་ཏན་ཆ་ཀུན་ནས་འཛོམས་པའི་དགོན་གནས་འདི་ལྟ་བུ། མདོ་
དབུས་གཙང་གསུམ་ན་ཡང་མི་མང་བའི་ཚོད་དུ་གདའ། སྔོ་ཁོ་ངག་དབང་ལེགས་་་་
22



བཤད་ཉི་མས་བརྩམས་པའི་གནས་འདིའི་གཞི་བདག་བྱམས་པ་དབང་ཕྱུག་གི་བསང་
མཆོད་དུ། དགེ་མཚན་ཕུན་ཚོགས་མདོ་སྨད་སྐྱིད་པའི་ལྗོངས། །འཇུ་ལག་བཀྲ་ཤིས་
ཐང་ཞེས་གྲགས་པའི་གནས། །གངས་རི་གཡའ་བྲག་རི་བོ་མཁའ་ལ་སྙེགས། ། ལྗོན་པའི་
འཕྲེང་ལྡན་ནགས་ཚལ་ལོ་འདབ་རྒྱས། །སྤང་ལྗོངས་མེ་ཏོག་སྣ་ཚོགས་ཚོན་གྱིས་བཀྲ། །
དག་བྱེད་ཆུ་ཀླུང་དལ་འབབ་འཁྱིལ་ཞིང་རྒྱུ། །གཙུག་ལག་ཁང་དང་གནས་གཞི་འབྲོག་
དང་གྲོང་། སྣོད་བཅུད་འབྱོར་བ་ཕུན་སུམ་ཚོགས་པའི་དབུས། ། ཞེས་པའི་ཤོ་ལོ་ཀ་
གཉིས་ཀྱིས་འཇུ་ལག་གི་ཡུལ་གྱི་ཡོན་ཏན་ཆ་ཚང་བར་བསྟན་འདུག་གོ ། ཡུལ་གྱི་ཡོན་
ཏན་དེ་ལྟ་བུ་ལྡན་པའི་དགོན་གནས་དེའི་ཐག་ཉེ་ན། སྔོན་ཆད་གྲོང་ཁྱིམ་གཅིག་ཀྱང་
མེད་ལ། དགོན་པ་དང་ཅུང་ཟད་ཐག་ཉེ་བའི་མྱེ་ཐུར་མདོ་དང་ཁོ་རའི་མདོ་སོགས་ཀྱི་
ཁྱིམ་ཡང་གཞུ་འདོམ་ལྔ་བརྒྱ་རྒྱང་གྲགས་ཀྱི་ཚད་དུ་བྱེད་པའི་རྒྱང་གྲོགས་གསུམ་བཞིའི་
ཕན་ཆད་ན་ཡོད་པས། དགོན་པའི་མཚན་ཉིད་ཡར་ལྡན་དུ་ཚང་ཞིང༌། གནའ་མིའི་
ཁ་རྒྱུན་ལ། སྟོང་སྐོར་མདོ་རྒྱུད་རྒྱ་མཚོ་ཕྱོགས་འདིར་ཕེབས་སྐབས་ས་འདིར་བུད་མེད་
ཟོ་སྟོང་ཁུར་བ་ཞིག་དང་འཕྲད་པས། ཁོང་གིས་རྟེན་འབྲེལ་ཡག་སོང་། ས་འདིར་
དགོན་པ་བཏབ་ན་སྟོང་ཉིད་རྟོགས་པའི་གང་ཟག་མང་དུ་འབྱུང་ཞེས་གསུངས་ཤིང་།
དགོན་གནས་སུ་འདམས་ཞེས་ཟེར་རོ། །དགོན་པའི་མཐའ་སྐོར་འཇུ་ལག་འདིར་རི་མཐོ་
ཞིང་ནགས་ཚལ་ཆེ་ལ་མེ་ཏོག་དང་སེའུ་ཏོག་ཀྱང་མང་བས། ལྷ་ཡི་སྐྱེད་ཚལ་ལྟར་ཉམས་
དགའ་ཞིང་། སྐྱེས་བུའི་འདུ་ལོང་ཉུང་བས། ཏིང་འཛིན་གྱི་ཉམས་རྟོགས་འཕེལ་བའི་
དབེན་གནས་མཆོག་ཏུ་གྱུར་བ་ཞིག་ཡིན་སྟབས། གནའ་དུས་མཁས་གྲུབ་སྐྱེས་ཆེན་དམ་
པ་མང་བོ་ཞིག་གིས་སྒོམ་སྒྲུབ་མཛད་པའི་གནས་སུ་འདེམ་པར་བྱེད་དོ། །དགོན་པའི་རྒྱབ་
རི་སྟོང་སྐུའི་ཤུལ་ཟེར་སའི་བྲག་ངོ་ན་བྱ་སྐྱིབས་ཁྱོར་བའི་དབྱིབས་སུ་ཆགས་པ་ཞིག་ཏུ་
གནའ་དུས་ཀྱི་ཤིང་ཁང་གྱན་གཅིག་ཡོད་པ་དེ་ནི་རྗེའི་དངོས་སློབ་དཔའ་རིས་བཀྲ་ཤིས་
རྒྱལ་མཚན་པའི་སྒོམ་ཁང་ཡིན་ཞེས་རྗེ་གསེར་ཁང་བའི་རྣམ་ཐར་ལས་བྱུང་། ས་ཁྱིའི་
བསྟན་སྣུབ་སྐབས་ཤིང་ཁང་དེ་ཡང་བཤིགས་ནས་མེད། , ཤུལ་དེར་ལྷ་ཁང་བཞེངས་པའི་
ས་འཕུད་སྐབས། འགོག་སྙོམས་པའི་གདུང་སྐྲ་དང་སེན་མོ་ཤིན་ཏུ་རིང་བ་བུད་སྐད།
དགོན་པའི་ཤར་ཕྱོགས་ས་ལེ་བར་བཅུ་གསུམ་ཙམ་གྱི་འཇུ་ལག་ཆུ་འགྲམ་རྣ་བུག་ཟེར་སར་
བྲག་དམར་པོ་ཡོལ་བ་འཐེན་འདྲ་ཤིན་ཏུ་གཟར་བའི་ངོས་བྲག་སྐྱིབས་ནམ་མཁའི་་་་
དབྱིངས་སུ་སྙེགས་པ་ཞིག་གི་ནང་དུ་ཀ་དང་གདུང་མ་ཙམ་ལུས་པའི་ཤིང་ཁང་གི་ཤུལ་ཞིག་
མཐོང་བ་དེ་ནི། རྗེ་ཙོང་ཁ་བ་ཆེན་པོར་དགེ་བསྙེན་གྱི་སྡོམ་པ་འབོག་པའི་བླ་མ་ཀརྨ་
23



རོལ་བའི་རྡོ་རྗེའི་སྒོམ་ཁང་ཡིན་ཞེས་གནའ་མིའི་ཁ་རྒྱུན་དུ་འདུག 1980ལོར་རྒྱུ་མི་ལོ་
ཉུང་འགའ་ཐག་པར་དཔྱངས་ནས་སྒོམ་ཁང་གི་ཤུལ་དེར་སོང་བས་སྟག་ཤུན་ལ་བྲིས་པའི་
གནའ་དཔེ་བོགས་རྒན་གཅིག་ལྷག་ཡོད་པ་ཞིག་རྙེད་ཅིང་། གནའ་རྫས་རྒྱུ་མཚན་ཅན་
ཞིག་ཡིན་པ་མ་ཤེས་པས་རྩེད་མཚར་དུ་འཇུ་ལག་ཆུར་བཏང་ངོ༌། ། དགོན་པའི་གཡས་
ཕྱོགས་བསྐོར་ལམ་ཐག་ཉེར་ས་རྒན་སྟེང་ཟེར་སའི་ཐང་དཀྱིལ་ན་ཀརྨ་རོལ་བའི་རྡོ་རྗེས་ཀླུ་
གདུག་པ་ཅན་བཏུལ་བའི་དམ་རྟགས་མཆོད་རྟེན་བརྒྱ་རྩ་བརྒྱད་བཞེངས་པའི་མཆོད་རྟེན་
གནའ་དུས་ཞིག་ནས་འཇིག་སོང་བའི་ཞིག་རོ་ས་འབུར་རུག་གེ་བ་རྭ་སྐོར་ཆེན་པོ་གཅིག་གི་
ཚད་ཙམ་ས་ཁྱི་ལོའི་བར་ཡོད། དེང་སང་ཞིང་རྨོས་པས་ཤུལ་ཙམ་ཡང་མེད། དགོན་
པའི་ཤར་ལྷོའི་མཚམས་ན། རྟ་མཆོག་རྣ་བའི་དབྱིབས་དང་མཚུངས་པའི་རི་རྩེ་གཉིས་
གནམ་དུ་སྒྲེང་བ་དེ་ལ་རྟ་མཆོག་རྣའམ་རྐྱང་བསྐུམ་རི་ཡང་ཟེར་ཏེ། དེར་སྟོང་སྐོར་
བསོད་ནམས་རྒྱ་མཚོས་འཇིགས་བྱེད་ཞལ་ཕྱག་ཡོངས་རྫོགས་ཞབས་གཡས་གཡོན་གྱིས་རི་
རྩེ་གཉིས་ནོན་པའི་སྐུ་ཤིན་ཏུ་ཆེ་བ་ཞིག་ཞལ་གཟིགས་ཞེས་གསེར་ཁང་བའི་རྣམ་ཐར་ལས་
བྱུང༌། དགོན་པའི་བྱང་ངོས་སྐྱེ་ཐུར་ལུང་བའི་ནང་ཤུ་བོ་ལུང་ཟེར་སར་ལྷ་ཤུག་གི་ནགས་
ཚལ་འཐུག་པོ་སྐྱེས་ཡོད་པའི་ནགས་ཁྲོད་ན་བདེ་མཆོག་དང་གཅོད་ཀྱི་རྣལ་འབྱོར་བ་ཆེན་
པོ་སྒོམ་པ་ཆོས་གྲགས་ཚང་གི་སྒོམ་ཁང་ཡོད། ཆོས་གྲགས་འདི་བ་ཚང་དཔའ་རིས་རབ་
གསལ་ཚང་དང་མཉམ་དུ་བླ་བྲང་བཀྲ་ཤིས་འཁྱིལ་དུ་སོང་ནས་དཔེ་གཟིགས་མཛད་པས་
རྣམ་དཔྱོད་ཆེ་བར་གྲགས། བར་སྐབས་ཤིག་ལ་ལོ་ཀྱ་ཏུན་གྱི་བདེ་མཆོག་རང་བྱོན་
མཇལ་དུ་སོང་བས། དེར་ཞག་སྡོད་བྱས་ཤིང་། ནུབ་དེར་རྒྱ་མོ་ལོ་ཉུང་ཞིག་གིས་ཆང་
དཀར་ཡོལ་གང་ཕུལ་བ་ཁོང་དགེ་སློང་ཡིན་ཟེར་ནས་མ་བཞེས་ཤིང་། རྗེས་སུ་ཁོང་གི་བླ་
མར་ཞུས་པས། བླ་མས། ཨ་ཧ་བོ་དེ་མ་འགྲིག་འོན་ཀྱང་ཁྱོད་བདེ་མཆོག་གི་སྒྲུབ་པ་
བྱས་ན་དགའ་ཙམ་འོང་ཞེས་པ་རྐྱེན་བྱས་ནས་རང་ཡུལ་དུ་ལོག་ནས། ཚེ་གང་བོར་ཤ་བོ་
ལུང་དུ་པཾཞུགས་ནས་བདེ་མཆོག་གི་སྒྲུབ་པ་མཛད་ཅིང་། གཉན་ཁྲོད་འགྲིམ་པ་སོགས་
རྗེ་མི་ལའི་རྣམ་ཐར་བསྐྱངས་ཤིང་རྟོགས་པ་མཐོན་པོར་གཤེགས། དགོན་པའི་ཤར་ལྷོའི་
མཚམས་འཇུ་ལག་ལྷོ་འགྲམ་ས་ལེ་བར་ཉི་ཤུ་ཙམ་ན་རྒྱ་ཏིག་དཀོན་མཆོག་ཡར་འཕེལ་གྱིས་
བཏབ་པའི་ཟབ་ལུང་རི་ཁྲོད་དང༌། རྒྱ་ཏིག་པཎྜི་ཏ་དཀོན་མཆོག་རྒྱ་མཚོས་མཚམས་
བསྙེན་པ་མཛད་པའི་མཚམས་ཁང་བཅས་ཡོད། དགོན་པའི་ནུབ་ཕྱོགས་ས་ལེ་བར་སུམ་
ཅུ་ལྷག་གི་མཚམས་ན། འདན་མ་ཚུལ་ཁྲིམས་རྒྱ་མཚོས་བཏབ་པའི་ཀན་ཆེན་དགོན་
དང་། ། ཀན་ཆུང་ཕྱོགས་སུ་བྱ་དཀར་ཟེར་བའི་བྲག་རི་གནམ་མཁའི་དབྱིངས་སུ་སྙེགས་
24



པ་ཞིག་གི་དབུ་རྩེ་ན། ཞབས་དཀར་ཚོགས་དྲུག་རང་གྲོལ་གྱི་ཡང་སློབ་ཀརྨ་བྱ་དཀར་
བས་བཏབ་པའི་བྱ་དཀར་རི་ཁྲོད་ཟེར་བ་དང་། དེ་དང་ཐག་མི་རིང་བ་ན་སོག་ཤར་རི་
ཁྲོད་ཟེར་བ་ཁམས་རྫོགས་ཆེན་དགོན་ནས་སློབ་གཉེར་གནང་བའི་བླ་མ་མཁས་པ་མཱ་ཚང་
གིས་བཏབ་པ་བཅས་ཡོད། གཞན་ཡང་དགོན་པའི་ ཐག་ཉེའི་རྟ་རྫོང་ལུང་བ་དང་།
ཁོ་རའི་བྲག་གཤའ་ཚེ་སོགས་ན་གནའ་དུས་ཀྱི་སྒོམ་ཁང་འགའ་རེ་ཡོད་ཀྱང་། ལོ་རྒྱུས་
གསལ་བོ་ཞིག་བཤད་རྒྱུ་མེད་པས། འོལ་ཚོད་དུ་འབྲིར་མ་ཕོད་དོ། ། སྨྲས་པ། །བདེ་
ལེགས་རྩ་བ་གང་དུ་ཆགས་པའི་གཞི། །བདེ་འགྲོའི་ངོ་མཚར་ཡོན་ཏན་འབུམ་དཀྲིགས་
པ། །བདེ་ལྡན་ཞིང་མགོན་ལུང་དང་སྦྱར་བྱས་ཏེ། །བདེ་བླག་རྟོགས་པའི་ཐབས་སུ་མདོ་
ཙམ་སྨྲས། ། ་
གཉིས་པ། - མཆོད་རྟེན་ཐང་བཀྲ་ཤིས་དར་རྒྱས་གླིང་གི་ཆགས་རབས་བཤད་པ་ནི།
དགོན་གནས་འདིར་མཆོད་རྟེན་ཐང་དུ་ཐོགས་དོན། གནའ་དུས་འཇུ་ལག་ཆུ་འདིར་ཆུ་
སྔོན་དང་། གནས་འདིར་བཀྲ་ཤིས་ཐང་ཟེར་བ་ཡིན། ཐང་འདིའི་ཤར་ལྷོའི་མཚམས།
ཆུ་སྔོན་གྱི་ལྷོ་འགྲམ་ན་དུག་ཆུ་རྦ་ཀློང་འཁྱིལ་བ་བྱ་བའི་ཆུ་མིག་ཅིག་ཡོད། ཆུ་མིག་དེར་
ཀླུ་བདུད་མགོ་དགུ་བར་གྲགས་པའི་ཀླུ་གདུག་པ་ཅན་ཞིག་གིས་གནས་བཅས་ཏེ། མི་
ཟོག་ལ་གནོད་པ་བྱས་པ་ལ། མི་རྣམས་ཀྱིས་ཆུ་ནང་གི་སེམས་ཅན་དེ་འཇུས་ནས་བརླག་
སོང་ཞེས་པའམ། ཡང་ན། ཀླུ་སྲིན་གདུག་པ་ཅན་འཇུ་ཡི་གཟུགས་ཅན་དེས་མི་ཟོག་
མང་པོ་ཟོས་པས་འཇུ་ལག་ཏུ་གྲགས་པའི་རྒྱུ་མཚན་གོང་དུ་བཤད་པ་ལྟར་ཡིན་ལ། ཀླུ་དེ་
གདུག་རྩུབ་ཆེ་ཞིང་འཇུ་ལག་ཀླུང་འགྲམ་དུ་མི་ཟོག་ཆགས་དཀའ་ཞིང་། རྗེས་སུ་ཀརྨ་
རོལ་བའི་རྡོ་རྗེ་ལང་ཇུས་ཕྱོགས་སུ་ཕེབས་སྐབས་འཇུ་ལག་པ་རྣམས་ཀྱིས་ཞུས་པ་ལྟར།
ཀླུ་བདུད་དེ་བཏུལ་ཏེ་དམ་ལ་བཏགས། དམ་རྟགས་སུ་བཀྲ་ཤིས་ཐང་དེར་མཆོད་རྟེན་
བརྒྱ་རྩ་བརྒྱད་བཞེངས། དེ་ནས་བཟུང་སྟེ་དུག་ཆུ་རྦ་ཀློང་འཁྱིལ་བར་བདུད་རྩི་དང་།
བཀྲ་ཤིས་ཐང་ལ་མཆོད་རྟེན་ཐང་དུ་ཐོགས་སོ། ། ཡང་ལོ་རྒྱུས་ལ་ལར། པྲ་སྒོམ་ཆོས་ཀྱི་
རྡོ་རྗེས་འཇུ་བཏུལ་སྐབས་ཀླུ་བདུད་དམ་ལ་བཏགས་ཞེས་ཀྱང་འབྱུང་བས། དེ་ལྟ་ན་
འཇུ་དང་ཀླུ་བདུད་གཉིས་ཐ་དད་པར་བྱས་སྣང་ཡང་། མཆོད་རྟེན་དེ་དག་ཀརྨའི་སྒྲུབ་
སྡེའི་གམ་བཅར་ཆགས་ཤིང་། པྲ་སྒོམ་གྱིས་བཞེངས་པའི་བཤད་རྒྱུན་ཡང་མེད་པས་
ཀརྨ་བས་བཞེངས་པ་ཡིན་ངེས། ། དེས་ན་པྲ་སྒོམ་གྱིས་ཀླུ་སྲིན་གྱི་རིགས་གཏོགས་འཇུ་
བསྒྲལ་ཏེ་འཇུ་རོ་མནན་པ་སོགས་བྱས་ཀྱང་། ཀླུ་སྲིན་གྱི་གནོད་པ་གཏན་མེད་དུ་མ་སོང་
བས། ཕྱིས་སུ་ཀརྨ་རོལ་བའི་རྡོ་རྗེས་ཀླུ་དེའི་ཁ་གནོན་དུ་མཆོད་རྟེན་བཞེངས་པ་ཡིན་པ་
25



འདྲ། འཇུ་ཞེས་བ་ནི་ལུས་ལ་འཇུ་སེན་ཞེས་པའི་རུས་པའི་ཁྲབ་བྱང་ཡོད་ཅིང་། མི་རོ་
ཟ་བའི་ཆུ་ནང་གི་སྲོག་ཆགས་ཞིག་ཏུ་ངོས་འཛིན་བྱེད་ཅིང༌། དེ་ཡིན་ན་རྒྱ་སྐད་ཀྱི་ཁྲོན་
ཧྲན་ཙཱ(#dj#)ཟེར་བ་དེ་རེད། དེ་ནི་སྲོག་ཆགས་ཆུང་ཆུང་ཞིག་ཡིན་པར་མ་ཟད།
དེས་མི་ཟོག་གསོན་པོར་ཟ་བའི་ལོ་རྒྱུས་ཀྱང་མ་མཐོང་། ཁོ་བོའི་རྣམ་རྟོག་ལ་ཕྱི་དབྱིབས་
འཇུ་དང་འདྲ་བའི་ཆུ་ནང་གི་སྲོག་ཆགས་གདུག་རྩུབ་ཅན། ཁ་ཤིན་ཏུ་ཆེ་ཞིང་ལུས་ལ་
ཡང་རུས་ཁྲབ་འཐུག་པོ་ཆགས་པ། རྒྱ་སྐད་དུ་དབོ་ཡུ ( @g )ཟེར་བ་དེ་ལ་འཇུ་ཡི་
རིགས་གཏོགས་སུ་བྱས་པའམ་འཇུ་རུ་འཁྲུལ་བ་ཡིན་སྙམ་སྟེ། དབོ་ཡུ་དེས་མི་ཟ་བའི་ལོ་
རྒྱུས་མང་དུ་སྣང་། སུང་རྒྱལ་རབས་ཀྱི་རིང་ལ། ཐེ་ཧུ་ཟེར་བའི་མཚོ་ནང་དུ་དབོ་ཡུ་
མང་པོ་བྱུང་ནས། མཚོ་འདབས་ཀྱི་མི་ཟོག་ཟོས་པ་ལ། སུ་ཧྲི་ཟེར་བའི་རྒྱ་ཡིག་གི་ཡོན་
ཏན་པ་ཆེན་པོ་དེས། ས་ཆ་དེ་ཀའི་ཡུལ་དཔོན་དུ་སྡོད་སྐབས། མཚོ་ཁར་ཟས་སྣ་མང་
པོ་བཤམས་ནས། སེམས་ཅན་མ་རུངས་པ་ཁྱེད་ཅག་མྱུར་དུ་ཕྱོགས་གཞན་དུ་སོང་ཞིག
གལ་ཏེ་བདག་གི་བཀའ་ལས་འདས་ན། རྨེག་མེད་དུ་གཏོང་ངེས་ཞེས་བཀའ་བསྒྲགས་
ཤིང་། བཀའ་ཡིག་ཐམ་ཅན་སྦྱར་བས། ཉི་མ་གཉིས་གསུམ་གྱི་རིང་ལ་དབོ་ཡུ་རྗེས་
མེད་དུ་གྱུར་ཅིང་། འཇམ་དེང་ངེར་སོང་ཞེས་ལོ་རྒྱུས་ལ་སྣང༌། དེང་སང་དབོ་ཡུ་ལྷོ་
ཕྱོགས་ཚ་དྲོད་ཆེ་སར་མ་གཏོགས་མེད་ཀྱང༌། གནམ་གཤིས་ལ་འགྱུར་ལྡོག་ཆེ་བས་་
གནའ་དུས་ཆུ་འདིར་དབོ་ཡུ་ཡོད་སྲིད་སྙམ། ལོ་རྒྱུས་འདི་ཐོག་མར་འབྲི་སྐབས་འཇུ་
ཞེས་པ་དབོ་ཡུ་ཡིན་ནམ་སྙམ་པ་ལས་ཤེས་བྱེད་མ་མཐོང་ཡང་། འཇུ་ནི་དབོ་ཡུ་ཡིན་
ཞེས་ཞྭ་སྒབ་པའི་སྲིད་དོན་རྒྱལ་རབས་སུ་འཁོད་པ་ཕྱིས་སུ་མཐོང་། ཀརྨ་རོལ་བའི་རྡོ་རྗེ་
ནི་རབ་བྱུང་དྲུག་པའི་ས་ཁྱི (སྤྱི་ལོ1358) ལོར་མདོ་ཁམས་སུ་ཕེབས་ཤིང༌། ལྕགས་བྱི་
(སྤྱི་ལོ1360) ལོར་རྒྱ་ནག་ཏུ་བྱོན་ཞེས་བསྟན་རྩིས་ཀུན་བཏུས་ལས་བྱུང༌། ལང་ཇུས་
བརྒྱུད་རྒྱ་ནག་ཏུ་ཕེབས་པ་ཡིན་ན། བཀྲ་ཤིས་ཐང་གི་མཆོད་རྟེན་བཞེངས་ པ་ཡང་
ལྕགས་བྱིའི་ལོ་དེར་ཁེལ་ཡོད་པས། ད་ལོ་རབ་བྱུང་བཅུ་དྲུག་པའི་ཆུ་ཕག (སྤྱི་ལོ
1983) བར་ལོ་དྲུག་བརྒྱ་དང་ཉེར་བཞི་སོང་། དེའི་ཡན་ཆོད་ལོ་ལྔ་བརྒྱ་ལྷག་གི་སྔོན་
ཐང་ཞན་ཙུང་གི་དུས་ལ་མཆོད་རྟེན་ཐང་གི་དགོན་གཞི་འདིར། གཡུང་དྲུང་དགོན་
ཟེར་བའི་བོན་དགོན་ཞིག་ཆགས་པར་གྲགས། ཐང་ཞན་ཙུང་ལིས་ཁྲན་ནི་སྤྱི་ལོ806ནས
820བར་རྒྱལ་སར་ལོ་བཅོ་ལྔ་བསྡད། དེ་ན་བོན་དགོན་དེ་ཆགས་པའི་ལོ་ཚིགས་ནི།
ཀརྨ་རོལ་རྡོར་གྱིས་མཆོད་རྟེན་བཞེངས་པའི་སྔོན་གྱི་ལོ་ལྔ་བརྒྱ་བཞི་བཅུ་ནས་ང་ལྔའི་བར་
མཚམས་དེར་ཁེལ་ཡོད་པས། ལྔ་བརྒྱ་ལྷག་སོང་བའི་ཁ་བཤད་དང་ཕར་ཆེར་འགོ་ཐུག
26



བོད་ཡུལ་དུ་ནང་བ་སངས་རྒྱས་ཆོས་ལུགས་མ་དར་གོང་། བོན་གྱི་ཆོས་ལུགས་དར་ཞིང་།
བོད་རིགས་ཚང་མ་བོན་ཆོས་ལ་དད་པ་དེབ་ཐེར་རྙིང་བ་སོགས་ལས་ཤེས། དབུས་
གཙང་ཕྱོགས་སུ་ནང་བསྟན་དར་སྔ་བས་ཐང་རྒྱལ་རབས་ཀྱི་དཀྱིལ་ཙམ་ལ་བོན་ཆོས་
བསྣུབས། ཨ་མདོ་ཕྱོགས་སུ་ས་སྐྱ་དང་ཀརྨ་པའི་དགོན་སྡེ་མ་ཚུགས་གོང་བོན་དགོན་
མང་ཞིང་། བོན་ཆོས་དར་ཡོད་ཚོད་འདུག ལྷག་པར་དཔའ་རིས་ཕྱོགས་འདིར།
གནའ་དུས་ཀྱི་སྐད་དང་གོམས་འདྲིས། ། བོན་ཆོས་བོན་སྲོལ་ཡང་དུས་ཕྱིས་བར་དུ་མ་
ཉམས་པར་ཡོད། རབ་རྒྱལ་ས་ཁྱིའི་སྔོན་ལ། ཁྱིམ་ཚང་གི་སྐུ་རིམ་ལ་གཏོ་ནག་འཕེན་
པ་དང་། རྟ་རྒྱུག་སྟོན་མོའི་སྟེང་གྲོང་སྔགས་འཚོགས་ནས་ཁྱུང་འདོན་པ་དང་། ཚེ་
ཐར་བརྩོན་པ། ཞི་བ་དཀར་བོའི་སྦྱིན་སྲེགས་དང་། ཝ་བསང་གཏོང་བ་སོགས་དང་།
ད་ལྟ་ཡང་བོན་ཀྱི་ལུགས་སྲོལ་ཉམས་མེད་སར། བག་མ་ལེན་སྐབས་ལྷ་བོན་ཟེར་བ་ཞིག་
གིས་བཅོས་འདོན་པ་དང་བག་ཁྲུས་བྱེད་པ་དང་། གཉེན་གཏམ་ལབ་ལོབ་རྒྱག་པ་་
སོགས་ཀྱི་གནའ་སྲོལ་སྐྱོང་གིན་འདུག འཇུ་ལག་ཕྱོགས་ཀྱི་གཞི་བདག་སོགས་ཀྱང་བོན་
གྱི་རྟེན་པ་ཡིན་པ་མང་། འཇུ་ལག་མཐོན་པོ་བཅུ་གསུམ་གྱི་རྔོན་དཔེར། སྔོན་ཚེ་
གཡུང་དྲུང་བོན་གྱིས་བརྟེན་པའི་ཚེ། ། འདྲེ་སྲིན་འབྱུང་བོ་གདུག་པ་ཚར་གཅོད་ཅིང་། །
ལྷ་ཡི་དམུ་ཐག་མི་ཡུལ་སྤྲིང་བྱེད་པའི། །ཞེས་པ་དང༌། པྲ་སྒོམ་ཆོས་ཀྱི་རྡོ་རྗེ་ཞེས་པའི་
གྲུབ་ཐོབ་དེ། འཇུ་ལག་འགྲམ་དུ་འཁོད་པའི་བོད་སྡེ་རྣམས་ཀྱིས་སྤྱན་དྲངས་ཤིང་
མཆོད་བཀུར་བགྱིས་པ་ལ། བོན་པོའི་གཙོ་བོ་ཞིག་གིས་ཕྲག་དོག་བྱས་ཏེ་ནུས་པ་འགྲན་
དགོས་ཟེར་བར། པྲ་སྒོམ་གྱིས་བོན་ནག་འདི་ལ་ནུས་པ་མ་ཐོན་ན། གསང་སྔགས་ཀྱི་
ཆེ་བ་མི་ཐོན་པས། ས་ཆུ་གནམ་གསུམ་གྲུ་གསུམ་བབས་ཡོད་པ་ཞིག་ཏུ་གྲུབ་དགོས་ཞེས་
པ་ལྟར། བོན་པོ་འཇུ་ལག་ཆུས་ཁྱེར་ནས་ཆུ་དཀྱིལ་ས་གྲུ་གསུམ་བབས་ཡོད་པ་ཞིག་ཏུ་ཤི་
ནས་རོ་ཐོན་ཞིང༌། ཆུ་བརྒལ་བའི་རབས་ལ་བོན་རབས་ཟེར་བ་སྣང་ཞེས་མདོ་སྨད་ཆོས་
འབྱུང་དུ་ཡང་འཁོད་འདུག་པའི་ལོ་རྒྱུས་སོགས་ལ་དཔགས་ན། ཡོན་རྒྱལ་རབས་ཀྱི་
སྔོན་ལ་ཕྱོགས་འདིར་བོན་ཆོས་དར་ཆེ་བར་མངོན། དཔའ་རིས་ཕྱོགས་འདི་དུས་རབས་
བཅུ་གཅིག་པའི་དཀྱིལ་ཙམ་ལ་མི་ཉག་རྒྱལ་བོས་ས་བཟུང་བྱས་ཤིང་། སྤྱི་ལོ1227པར།
ཧོར་རྒྱལ་ཆིང་གེ་ སིས་ མི་ཉག་སྲིད་དབང་གཏོར་ རྗེས་ ཧོར་ གྱི་མངའ་ཁོངས་ སུ་ ཆུད།
ཧོར་མོང་ཁེ་རྒྱལ་བོའི་དུས་སུ་ཀརྨ་པཀྵུ་བྱོན། མེ་ཆུ་གཡང་གསུམ་ལ་བསྒྱུར་ཅིང་མ་
ཚུགས་པ་སོགས་གྲུབ་རྟགས་སྔ་ཕྱི་ཐེངས་གསུམ་བསྟན་ནས་ཧོར་རྣམས་དད་པར་འཛད།
ཀརྨ་རང་བྱུང་རྡོ་རྗེ། རོལ་བའི་རྡོ་རྗེ། དེ་བཞིན་གཤེགས་པ་རྣམས་ཕེབས་ཏེ་རྫུ་
27



འཕྲུལ་གྱི་བཀོད་པ་སྣ་ཚོགས་དང་ཆོས་ཀྱི་ཆར་ཕབ། ཀརྨའི་སྒྲུབ་སྡེ་དང་གཙུག་ལག་
ཁང་མང་དུ་བསྐྲུན། དཔའ་རིས་འཇུ་ལག་ཕྱོགས་འདིར། ཀརྨའི་སྒྲུབ་ཕུག སྒོམ་
ཁང་། དགོན་བཤུལ། རྟེན་རྙིང་། རི་བྲག་སོགས་ལ་བཞག་པའི་ཞབས་རྗེས་ཕྱག་
རྗེས། ཀརྨའི་མཚན་ཟུར་ཡོད་ པའི་ས་མིང་རི་མིང་སོགས་ མང་ལུགས་ལ་བལྟས་ན།
གནའ་སྐབས་དེར་ཀརྨའི་བླ་མ་མང་དུ་བྱོན་ཅིང༌། ཀརྨ་བཀའ་བརྒྱུད་ཀྱི་བསྟན་པ་ཤིན་
ཏུ་དར་མྱོང་ཚོད་རེད། དུས་སྐབས་དེར་མཆོད་རྟེན་ཐང་གི་བོན་དགོན་དེ་ཀརྨའི་་་
དགོན་པར་བསྒྱུར། དེ་དང་དུས་མཉམ་འཇུ་ལག་ལྷོ་འགྲམ་མཆོད་རྟེན་ཐང་གི་མདུན་
གྱི་ཅུང་ཟད་ཡར་བསེག་ས། ལྷ་ཁང་ཐང་ཟེར་སར་ཁྱུང་ཚ་དགོན་ཟེར་བའི་ཀརྨའི་སྒྲུབ་
སྡེ་ཞིག་ཀྱང་ཆགས། ཆུ་གཡས་གཡོན་ཕན་ཚུན་ཁ་གཏད་དུ་ཆགས་པའི་ཀརྨ་ཞྭ་དམར་
ནག་གི་དགོན་པ་གཉིས་གཅིག་གིས་གཅིག་ལ་གནོད་ཟེར་ནས་བཅོས་ཐབས་སུ་ཁྱུང་ཚ་
དགོན་གྱི་ཆོས་རྭའི་སྒོ་གཡས་གཡོན་དུ་མཆོད་རྟེན་གཉིས་ཀྱང་བཞེངས། དུས་ཕྱིས་ཁྱུང་
ཚ་དགོན་དེ་དུས་འཇིག་གིས་ཉམས་ནས་མེད་ཀྱང་། མཆོད་རྟེན་དེ་གཉིས་ཀྱི་གཅིག་
རབ་རྒྱལ་ས་ཁྱི་ལོ་ཐུག་གི་བར་ལོག་ལ་ཁད་ཙམ་དུ་ཡོད་པ་མ་ལོག་པར་ཡོད། རྗེས་སུ་
དགོན་བཤུལ་དེར་ས་གཤེགས་པས། ལྷ་ཁང་གི་ཤུལ་དུ། རྡོ་རིང་ཀ་རྡོ་གྱོ་མོག་ཆེ་གྲས།
མཆོད་ཆ་སོགས་ཀྱང་མང་དུ་བུད་ཡོད་པ་ཐོས། ཡོན་རྒྱལ་རབས་མཇུག་རྫོགས་ནས།
ཆིན་ཧྲུན་ཀྲི་ཁྲི་ལོ་བཞི་བ། སྟོང་སྐོར་མདོ་རྒྱུད་རྒྱ་མཚོས་མཆོད་རྟེན་ཐང་འདེབས་རེག་
གི་སྔོན་ལ་ལོ་ཉིས་བརྒྱ་དང་དོན་དགུ་སོང་། དེ་ན་ཀརྨའི་དགོན་པ་དེ་དགེ་ལུགས་ཀྱི་
དགོན་པ་འདི་མ་བཏབ་གོང་ལོ་སུམ་བརྒྱ་ཡར་མར་གྱི་མཚམས་དེ་ཞིག་ཏུ་བྱུང་བ་རེད་སྙམ།
ཀརྨའི་དགོན་ས་དེ་དུས་འཇིག་གིས་ཉམས་པའི་ཤུལ་དུ། ཏ་མིང་རྒྱལ་རབས་ཀྱི་མཇུག་
ལ་འདན་མ་ཚུལ་ཁྲིམས་རྒྱ་མཚོའི་ཞལ་སློབ་ཁ་ཤས་དང་། འཇུ་ལག་ཚོ་སྡེ་ཁྲོད་ཀྱི་་
མཚམས་པ་སྒོམ་པ་འགའ་ཞིག་འཚོགས་ནས་རི་ཁྲོད་ལྟ་བུ་ཅིག་ཆགས། སྟོང་སྐོར་སྐུ་
འཕྲེང་གསུམ་པ་རྒྱལ་བ་རྒྱ་མཚོ་དཔའ་རིས་ལང་ཀྲོའུ་སྡེ་བཞི་སོགས་སུ་ཕེབས་པས། རྒྱ་
བོད་ཧོར་གསུམ་ནང་དུ་དད་འདུན་ཆེ་ཞིང་། དེའི་སྤྲུལ་སྐུ་སྟོང་སྐོར་མདོ་རྒྱུད་རྒྱ་མཚོ་
གྲོང་འཇུག་གི་ལམ་ནས་བྱོན་པས་མཚན་སྙན་ཤིན་ཏུ་རྒྱས་པ་ལ། འཇུ་ལག་གི་ཚོ་སྡེ་སྔོ་
ཁོ། རྒྱ་ཏིག སྟོབས་ཚང་བ་རྣམས་ཀྱིས་གྲོས་མཐུན་གྱིས་དགོན་པ་འདེབས་པའི་བླ་
མར་སྟོང་སྐོར་མདོ་རྒྱུད་རྒྱ་མཚོ་ཞུས། ཁོང་གིས་ཀྱང་མཆོད་རྟེན་ཐང་གི་གནས་འདི་ས་
བཀྲ་ལེགས་ཤིང་། ཕྱོགས་འདིར་འཆད་ཉན་དང་གདུལ་བྱ་རྒྱས་པར་གཟིགས་ནས།
མཱན་ཆིན་རྒྱུན་ཀྲི་ཁྲི་ལོ་བཞི་བ། རབ་བྱུང་བཅུ་གཅིག་པའི་མེ་ཕག་(སྤྱི་ལོ1647)ལོ་ལ།
28



དགེ་ལྡན་རིང་ལུགས་འཛིན་པའི་བཤད་སྒྲུབ་ཀྱི་ཆོས་སྡེ་ཆེན་པོ་བཀྲ་ཤིས་དར་རྒྱས་གླིང་
གསར་འདེབས་མཛད་དོ། ། མཚམས་འདིར་དགོན་སྡེ་འདི་ཉིད་ཕྱག་འདེབས་མཛད་་
ཅིང་། ཆོས་སྲིད་ཟུང་གི་སྒོ་ནས་སྐྱོང་ཁུར་གནང་བའི་སྟོང་སྐོར་སྐུ་འཕྲེང་རིམ་བྱོན་གྱི་ལོ་
རྒྱུས་རགས་ཙམ་བརྗོད་ན། དེ་ཡང་སངས་རྒྱས་ལོག་པར་དད་སེལ་གྱི་སྐུའི་སྤྲུལ་བ་ཞིག་
ལ་བསོད་སྙོམས་ཕུལ་ཏེ་དམ་ཆོས་འཛིན་པར་གསོལ་བ་བཏབ་པ་བྲམ་ཟེའི་ཁྱེའུ་གོ་འཕང་།
དགའ་ལྡན་དུ་བྱམས་མགོན་སྲས་པོ་ཞི་བའི་བློ་གྲོས། ཞིང་འདིར་སྟོན་པའི་ཉན་ཐོས་ཞི་
བའི་སྒྲ་དབྱངས། སུམ་ཅུ་རྩ་གསུམ་དུ་ལྷའི་བུ་སྤྲིན་གྱི་འཕྲེང་བ། ཁ་བ་ཅན་དུ་སྲོང་
བཙན་ཆོས་བློན་ཐོན་མི་སམ་བྷོ་ཊ། ཨུ་རྒྱན་ཐུགས་སྲས་གཡུ་སྒྲ་སྙིང་བོ། འབྲོམ་སྟོན་
པའི་སྲས་མཆོག་དགེ་བཤེས་པོ་ཏོ་བ། འདི་བའི་འཁྲུངས་འདས་ཀྱི་ལོ་ཚིགས་ནི་རབ་
བྱུང་དང་པོའི་མེ་ཡོས(སྤྱི་ལོ1027)ནས་རབ་བྱུང་གཉིས་པའི་ཤིང་བྱ(སྤྱི་ལོ1105)
བར་དང༌། རྗེ་ཙོང་ཁ་བའི་དངོས་སློབ་འདུལ་འཛིན་གྲགས་པ་རྒྱལ་མཚན། རབ་
བྱུང་དྲུག་པའི་ཤིང་སྟག (སྤྱི་ལོ1374) ནས། རབ་བྱུང་བདུན་པའི་ཤིང་སྟག (སྤྱི་ལོ
1434) བར་དང༌། གཞོན་ནུ་གྲགས་པ་འཇིགས་མེད་ནི། རྒྱ་གར་ཕྱོགས་སུ་འཁྲུངས་
ཏེ་སྔོན་གོམས་ཡོན་ཏན་གྱིས་ཐུགས་རྒྱུད་གཏམས་ཤིང་། ལུང་རིགས་དྲི་མ་མེད་པའི་སྒོ་
ནས་གཞན་སྡེ་མུ་སྟེགས་ཚོགས་རྣམས་ལྷག་མེད་དུ་བཅོམ་སྟེ་རྒྱལ་བསྟན་དར་ཞིང་རྒྱས་
པར་བྱས་སོ། །དེ་དག་ནི་སྟོང་སྐོར་ཟླ་བ་རྒྱ་མཚན་སྔོན་གྱི་སྐྱེས་འཕྲེང་དགུའོ། །གཞན་
ཡང་སུན་རྒྱལ་རབས་བྱང་མའི་དུས་ཀྱི་རྒྱ་ནག་གི་བཙུན་པ་སྐུ་ཚེ་སྟོད་ལ་དམག་དཔོན་བྱས་
ཤིང༌། སྐུ་ཚེ་སྨད་ལ་རི་བོ་རྩེ་ལྔར་དགེ་སློང་བསྒྲུབས་ཏེ་ཧྥ་སི་ཞེས་པའི་ཆོས་ཀྱི་བླ་མ་བྱས་
པ་ཡང་བུ་ལང་ཡང་སྟོང་སྐོར་མཉྫ་ཐིའི་སྐྱེས་འཕྲེང་ཞིག་ཡིན་ཞེས་གསུངས་རྒྱུན་ཡོད་དོ། །
ཡོངས་གྲགས་ལ་སྟོང་འཁོར་རམ་སྟོང་སྐོར་མལྦུ་ཤིའི་སྐུ་འཕྲེང་ཟླ་བ་རྒྱལ་མཚན་ནས་
བགྲང་པར་བྱེད་དོ། །དེ་ཡང་བྱང་སེམས་ཟླ་བ་རྒྱལ་མཚན་ནི་བར་ཁམས་སྟོང་སྐོར་དུ།
ཙར་ངོས་ཞེས་པའི་སར་རོང་བུ་ལུང་བ་ཟེར་བ་སྤྲང་བོ་ཁྱོ་ཤུག་གི་སྲས་སུ་རབ་བྱུང་
བརྒྱུད་པའི་མེ་སྤྲེལ་(སྤྱི་ལོ1476) ལ་འཁྲུངས། ཡབ་ཀྱིས་བོན་པོའི་བླ་མ་ཞིག་ལ་བརྟག་
པ་བྱས་པར། ཁྱོད་ཀྱི་བུས་སངས་རྒྱས་ཀྱི་བསྟན་པ་ ཟླ་བ་བཞིན་དུ་གསལ་བ་དང་།
ངེད་ཅག་བོན་གྱི་བསྟན་པ་མུན་ནག་བཞིན་དུ་སེལ་བའི་སྔ་ལྟས་བྱུང་འདུག་ཟེར། སྐུ་
གཞོན་ནུ་ནས་རབ་བྱུང་དང་སེམས་དཔའ་བཀྲ་ཤིས་རྒྱལ་མཚན་སོགས་ཡོངས་འཛིན་
བསྟེན། མི་ཉག་རབ་སྒང་ཕྱོགས་སུ་ཐུགས་གཉེར་མཛད། ནག་འཇིགས་སྐོར་གསུམ་
དང༌། དམག་ཟོར་མ་གཙོ་བོར་བསྟེན། དབུས་སུ་ཐོག་མར་སེར་བྱེས་ཀྲི་བར་ཕེབས་
29



ཀྱང་། ཐུགས་གཉེར་མ་བྱུང་བས། སེར་སྨད་རོང་བོ་ཁམས་ཚན་དུ་ཕེབས། རོང་བོ་
ཀརྟི་ཆོས་རྗེ་མཇལ། བསྡུས་གྲ་ནས་བཟུང༌། ཕར་ཕྱིན་དབུ་ཚད། འདུལ་མཛོད་
སོགས་ལ་ཞིབ་པར་སྦྱངས། རང་ཡུལ་དུ་ཕེབས་ཏེ། སྔོན་བོན་པོའི་དགོན་གནས་བོན་
ཁང་སྒང་བ་ཞེས་པའི་ས་ཆ་བསླངས་ཏེ་སྟོང་འཁོར་དགོན་གསང་ཆེན་རྡོ་རྗེ་གླིང་བཏབ།
གནས་གཞི་གཙུག་ལག་ལེ་ལག བྱམས་སྐུ་ཐོག་ཚད་ལྔ་བ་སོགས་རྟེན་བརྟེན་པ་ཡོངས་
རྫོགས་གསར་དུ་བསྐྲུན། གཞི་གསུམ་གྱི་ཕྱག་ལེན་དང་། མདོ་སྔགས་ཀྱི་འཆད་ཉན་
བཙུགས། ལྕམ་སྲིང་ཆོས་སྐྱོང་དུ་བསྐོས། བཀའ་འགྱུར་བཞེངས། ཧོར་དཔོན་ཞིག་
གིས་དམག་ཁྲིད་དེ་དགོན་འཇོམ་དུ་འོངས་པར། ཀུན་གྱི་མཐོང་སར་ཆོས་སྐྱོང་གིས་
དཔོན་དེའི་སྙིང་བླངས་ཏེ་འདུ་ཁང་དུ་འཕངས་པས་ཁོ་འཕྲལ་དུ་ཤི། ཡང་ཆོས་རྗེ་
གཞོན་ནུ་ཟེར་བ་ཞིག་གིས་གཟའ་རྦད་པ་གཟིམས་ཆུང་གི་ཀ་སྟེང་དུ་བབ་ཀྱང་གནོད་པ་ལྟ་
ཞོག་འགྲོ་མ་ནུས་པ་སྙིང་རྗེས་བཏང་། ཆོས་རྗེ་དེ་ཡང་རག་ཁྲོམ་ཟེར་བའི་གཡང་དུ་ལྷུང་
བ་སོགས་ནུས་མཐུ་ཆེ་བའི་སྙན་གྲགས་ཆེ། དགུང་ལོ་གྱ་གཅིག་པ་རབ་བྱུང་དགུ་བའི་མེ་
འབྲུག (སྤྱི་ལོ1556) ལ་གཤེགས། སྐུ་འཕྲེང་གཉིས་པ་ཡོན་ཏན་རྒྱ་མཚོ་ནི། བར་
ཁམས་ཝ་ཏོ་བྷོ་ཞེས་པར་རབ་བྱུང་དགུ་པའི་མེ་སྦྲུལ་(སྤྱི་ལོ1557) ལ་འཁྲུངས། དགུང་
ལོ་བརྒྱད་པར་བསམ་འགྲུབ་རྩེར་མཁན་ཆེན་དཀོན་མཆོག་རྒྱལ་མཚན་པའི་དྲུང་དུ་རབ་
ཏུ་བྱུང་། མཁན་པོ་དང༌། དཀའ་བཅུ་བསོད་ནམས་དོན་གྲུབ་སོགས་ལས་དབང་
ལུང་རྗེས་གནང་སོགས་ཆོས་བཀའ་མང་དུ་གསན། འཇིགས་བྱེད་དང་མགོན་དཀར་
སོགས་ ལྷ་དུ་མའི་ཞལ་གཟིགས་པ་དང༌། སྐྱེ་བ་མང་བོ་དྲན། རྫ་བཀྲ་ཤིས་བསམ་
འགྲུབ་གླིང༌། རྟེ་ཤོད། སྤོ་མདའ་སོགས་ཞབས་ཀྱིས་བཅགས། བསྟན་འགྲོའི་དོན་
དུ་དར་རྩེ་མདོ་དང་། འབུམ་གླིང་ཕྱོགས་གཉིས་གང་ལ་ཕེབས་ན་ལེགས་པའི་བརྟག་པ་
མཛད་པར་ཕྱི་མ་བཟང་བར་བབས་ཏེ་རོང་བོ་ཀིརྟི་དགོན། དྭ་ཚང་དགོན། དམུ་
དགེ་དགོན། ཟུང་ཆུ་དགོན་རྣམས་སུ་ཕེབས། མཛོ་དགེ་ཕྱོགས་སུ་ར་རོང་དཔོན་སློབ་
ཆོས་གྲགས་རྒྱ་མཚོས་མཛད་པའི་ཐུབ་དབང་དང་། རྗེའི་རྟོགས་བརྗོད་གཟིགས་པས་
ཐུགས་དད་འཁྲུངས་ཤིང༌། ཕན་ཚུན་བླ་སློབ་ཏུ་འབྲེལ་བའི་མནལ་ལྟས་ངོ་མཚར་བ་
རྣམ་གཉིས་ལ་བྱུང་བས་མཇལ་འཕྲད་མཛད། དམ་པ་དེ་ཉིད་ཀྱི་དྲུང་ནས་ཆོས་བཀའ་
མཐའ་ཡས་པ་གསན་པར་ལྟས་ཀྱང་ཁྱད་པར་ཅན་དུ་མ་བྱུང༌། མཛོད་དགེ་དཔོན་པོ་
གྲགས་པ་བསོད་ནམས་ཀྱིས་ཞུས་ཏེ་རྣམ་ཐར་ངོ་མཚར་ཅན་མང་པོ་བཞག་སྡོམ་ཆུ་བཟང་
རྩེ་རྒྱལ་གྱི་སྒར་ཐོག་སོགས་སུ་མཛད། རྟ་མགྲིན་གྱི་རྣལ་འབྱོར་བ་ཤེས་རབ་སེང་གེ་ཡང་
30



ཞབས་ལ་བཏུད། ཀླུ་ཤོད་དུ་ཆོས་བཀའ་དུ་མ་གནང་། ཆོས་རྗེ་དཔལ་ལྡན་བཟང་བོ་
སོགས་དགེ་འདུན་གྱི་ཚོགས་དང་། ཅོ་ནེ་དཔོན་ཁག་གིས་བསུས་ཏེ་ཡོངས་འདུའི་རྒྱལ་
ཁབ་ཏུ་ཕེབས་ནས་ཟླ་གཅིག་ཙམ་བཞུགས། ཐོ་ཇུའུ་བརྒྱུད་གཞོང་བ་ཁ་གསུམ་དུ་ཆོས་
བཀའ་མང་པོ་གནང་། སློབ་དཔོན་གྱི་ཞལ་གཟིགས། འབྲུག་མཚོར་ཕེབས་དུས་མཚོ་
སྨན་གྱིས་གཟུགས་བསྟན། དཔོན་སློབ་ཐམས་ཅད་མཚོ་མཇལ་ཡ་མཚན་པ་བྱུང་བས་
དམག་ཟོར་མའི་བླ་མཚོ་ཡིན་ནམ་གསུངས། བྱམས་པ་འབུམ་གླིང་། ཧན་སྟག་ལུང་།
ཁ་གྱ། རྒན་གྱ་བཅས་དང༌། སླར་ཡང་། ཐོའུ་ཇུ། ཚ་རྡོར། ཁུ་ཤ་ཁྲ་བོ་བརྒྱུད་
ཅོ་ནེར་ ཕེབས། དེར་ རྒྱུད་ སྡེ་ སྤྱི་ རྣམ་ རིག་ འཛིན་ རོལ་ བའི་ དགའ་ སྟོན་ བརྩམས།
བཞག་སྡོམ་དུ་ ལྷ་སྲིན་གདུག་པ་ཅན་དུ་མ་ བཏུལ། སྟག་ཚང་ལྷ་ མོའི་ གནས་ སྒོ་ཕྱེ།
ཉེར་གསུམ་པ་ལ་མཚོ་ཁར་རྒྱལ་བ་བསོད་ནམས་རྒྱ་མཚོར་མཇལ་བར་ཆབ་ཆ་ཐེག་ཆེན་
གླིང་དུ་ཕེབས། བསྙེན་རྫོགས་དང་ཆོས་བཀའ་མང་བོ་ཞུས། ཨལ་ཐན་གྱི་མཆོད་
གནས་སུ་ལོ་འགའ་བཞུགས། རྒྱལ་བའི་བཀའ་ལྟར་ཆ་ཧར་དུ་ཕེབས། རྫུ་འཕྲུལ་གྱིས་
མཚུན་མཆོད་པའི་རྒྱུན་བཅད། ཏཱའི་མིང་ཝན་ལི་རྒྱལ་བོས་གཟེངས་བསྟོད་ཞུས། ཐུ་
མེད་ཀྱིས་གདན་འདྲེན་བྱུང་ཡང་མ་ཕེབས་པར་ཆུ་རྟ་ལ་དབུས་སུ་ཕེབས། འབྲི་ཆུའི་
ཁར་ལས་གཤིན་གྱི་ཐོད་དབྱུག་ཟམ་པའི་ཚུལ་དུ་བཞག་པའི་མཚན་མ་བྱུང་འཕྲལ་དར་
ལམ་ཆགས། སེ་འབྲས་དགེ་གསུམ། བཙུན་མོ་ཚལ། ཡེར་བ་སོགས་དགོན་སྡེ་ཆེ་ཕྲ་
དུ་མར་མང་འགྱེད་དང་། སྡེ་བ་སྐྱིད་ཤོད་པ་དཔོན་གཡོག་ལ་རྡོར་འཕྲེང་གི་དབང་
གནང་། སེ་རའི་མཁན་ཁྲི་ལོ་ཤས་བཞུགས། ཕྱིར་ལམ་འབྲི་གུང་བརྒྱུད་རྗེ་དྲུང་ཤེས་
རབ་དབང་བོར་ཆོས་འབྲེལ་ཞུས། ཆབ་མདོ་བྱམས་པ་གླིང་སོགས་ལ་མཆོད་མཇལ་བྱས་
ནས་རང་དགོན་བཀྲ་ཤིས་ལྷུན་པོར་ཕེབས། དགུང་ལོ་སོ་གཅིག་པ་རབ་བྱུང་བཅུ་བའི་
མེ་ཕག(སྤྱི་ལོ1587) ལ་གཤེགས། དེ་ལ་ཧལ་ཧ་མཉྫ་ཤི། ཨུར་དུ་སུ་མལྦུ་བྲི། རྒྱལ་
བ་རྒྱ་མཚོ་བཅས་སྤྲུལ་སྐུ་གསུམ་བྱུང་བའི་སྟོང་འཁོར་སྐུ་འཕྲེང་གསུམ་པ་རྒྱལ་བ་རྒྱ་མཚོ་ནི།
རབ་བྱུང་བཅུ་བའི་ས་བྱི (སྤྱི་ལོ1588) ལ་བར་ཁམས་སྟག་བཟང་དུ་འཁྲུངས། ནང་སོ་
བསོད་ནམས་རྒྱལ་མཚན་སོགས་ཀྱིས་གོང་མའི་སྤྲུལ་སྐུར་ཐག་བཅད་དེ་སྟོང་འཁོར་ཁྲི་
ཐོག་ཏུ་ཕེབས། དྭགས་པོ་མཁས་མཆོག་ཆོས་རྗེའི་སྐུ་སྐྱེ་བློ་བཟང་བསྟན་པ་རྒྱ་མཚོའི་
དྲུང་ནས་རབ་བྱུང་བསྒྲུབས། སྔར་ཟླ་བ་རྒྱལ་མཚན་གྱིས། བྱང་ཕྱོགས་སུ་འབྲོག་སྡེ་
ཆེན་པོ་ཞིག་འབྱུང༌། དེ་ངའི་གདུལ་བྱར་འགྱུར་ཞེས་ལུང་བསྟན་དུས་ཐོག་ཏུ་བབས་ཏེ།
དགུང་ལོ་བདུན་པ་ལ་མཚོ་ཁར་ཁོ་ལོ་ཆིའི་སྡེ་ཐོག་ཏུ་ཕེབས། ཨལ་ཐན་གདུང་རྒྱུད་སྐུ་



མཆེད་ཀྱིས་བསྙེན་བཀུར་ཞུས། ཇི་གིན་སྒམ་བྲག་ཏུ་ལྷ་མོའི་ཞལ་གཟིགས། སྟོང་ཆེ།
ཁྲི་ཁ། ཨ་རིག་སོགས་སུ་ཕེབས། ཕྱིར་ཕེབས་ཀྱིས་ལོ་གསུམ་བཅད་རྒྱུ་ལ་བཞུགས་པ་
གྲོལ་མཚམས། ཕུར་ཚེ་དབལ་ཤུལ་སོགས་ཀྱི་དཔོན་ཁག་སོ་སོས་གདན་དྲངས། འཇི་
སྐ་ལྷ་མོ་དར་ཐང་དུ་ཕུར་ཚེ་དཔོན་པོ་ཤེ་གྲགས། དབལ་ཤུལ་དཔོན་འབུམ་སྐྱབས་ཡག་
མགོ་ལོག་དཔོན་ཨ་སྐྱོང་། ཚེ་འབུམ་ཐར་རྣམས་ཀྱིས་ཆོས་མང་དུ་ཞུས། རྨ་ཆུ་ལ་གྲུ་
བརྒྱབ་སྟེ། དབལ་ཤུལ་དཔོན་རིན་ཆེན་ཁྲོ་རྒྱལ་བྱམས་སོགས་ཀྱིས་བསྙེན་བཀུར་ཞུས།
ཀིརྟི། དྭ་ཚང་། དམུ་དགེ ཟུང་ཆུའི་སྡེ་དགོན་རྣམས་དང་མཚོ་ཁར་ཕེབས། རྒྱ་
སོག་གི་ཆིངས་མཛད། སྐྱིད་ཤོད་སྡེ་བ་ཆོས་རྗེ་ལས་བསྙེན་རྫོགས་བསྒྲུབས། རྡོར་
འཕྲེང་གི་དབང་གསན། ཨོ་རོད་དུ་གདན་དྲངས། དབུས་སུ་ཕེབས། རྒྱལ་བ་ཡོན་
ཏན་རྒྱ་མཚོ་ལ་མཇལ། སླར་མཚོ་ཁ་དང་། དཔའ་རིས་ཡུལ་གྲུ། ལང་ཀྲོའུ་སྡེ་་་
བཞིར་ཕེབས། ང་གཉིས་པ་ས་ཡོས་ལོར(སྤྱི་ལོ1689) གཤེགས་ཀྱང་མངལ་དུ་ཡང་
སྲིད་འཛིན་མ་དགོས་པར་གྲོང་འཇུག་གི་ལམ་ནས་སྟོང་སྐོར་མདོ་རྒྱུད་རྒྱ་མཚོའི་སྐྱེས་པ་
བཟུང་ངོ༌། ། དེ་ཡང་དུ་ཀླུ་ལར་དོགས་སློང་མཛད་ཀྱང་། སྔགས་བསྟན་པའི་ཆོས་ཀྱི་
བཅུད་བཟང་བོས། །ཐུགས་བརྩེ་བས་གྲོང་འཇུག་བདེ་ལམ་ནས། །དཔལ་མདོ་རྒྱུད་རྒྱ་
མཚོའི་སྐྱེས་པ་བཞེས། ཞེས་སྟོང་འཁོར་མདོ་རྒྱུད་རྒྱ་མཚོ་དང་དུས་ཐོག་གཅིག་གི་ཤར་
སྐལ་ལྡན་པའི་གསུངས་ལས་འབྱུང་བས་སྒྲོ་བཏགས་ག་ལ་ཡིན་སྙམ། གནའ་མིའི་བཤད་
རྒྱུན་ལ་སྟོང་སྐོར་རྒྱལ་བ་རྒྱ་མཚོ་ཁྱོགས་ཀྱི་ནང་དུ་བཞུགས་ནས་ཀན་ཀྲོའུ་སུག་ཆུའི་འགྲམ་
དུ་ཕེབས་པར་ལམ་དུ་བང་ཀྱུ་རྒྱུ་ཕྲུག་ལོ་བཅུ་དགུ་ཅན་ཞིག་ཚ་བརྒྱབ་སྟེ་ཤི་བའི་རོ་དུར་དུ་
བསྐྱལ་བ་དང་ཐུག ཁོང་གིས་རོ་སྐྱེལ་མཁན་རྣམས་ལ། ཁྱོད་ཅག་རོ་སྒམ་ཁ་ཕྱེ་དང་།
ཤི་ཡོད་མེད་བལྟ་ཟེར་བར་རྒྱ་མི་རྣམས་ཀྱིས། བོད་ཀྱི་བླ་མ་འདི་ལ་ཤི་བོ་གསོན་པོར་
གཏོང་བའི་ཐབས་ཡོད་ཀྱང་སྲིད་སྙམ་ནས། རོ་སྒམ་སར་བཞག་སྟེ་ཁ་ཕྱེ་བ་དང་། རོ་
དེ་གཉིད་ལས་སད་པ་བཞིན་ཡར་ལང་། རྒྱ་མི་རྣམས་ཤིན་ཏུ་དགའ་ཞིང༌། ཁྱོགས་ཀྱི་
མདུན་དུ་པུས་བཙུགས་ནས་སྐུ་དྲིན་ཞུས་པ་ལ། བླ་མས་ཁ་མི་གཏམ་ཞིང་། ཞབས་ཕྱི་
བ་རྣམས་ཀྱིས་བལྟས་ཚེ་ཁོང་ཁྱོགས་ཀྱི་ནང་དུ་གཤེགས་ནས་གདའ། དེ་ནས་རྒྱ་མི་
རྣམས་ཀྱིས་འདས་ལོག་བརྒྱབ་པའི་རྒྱ་ཕྲུག་དེ་ལ་ད་རང་གི་ཁྱིམ་དུ་འགྲོ་ཟེར་ནས་ཁྲིད་པར་
རྒྱུ་ཕྲུག་གིས་ཁོ་ལ་འདི་ན་ཁྱིམ་མེད་ཁོ་སྟོང་སྐོར་བླ་མ་ཡིན་ཟེར་ཞིང་། ཞབས་ཕྱི་པ་དག་
གི་མིང་ལ་ཅི་ཟེར་དང་གང་ནས་འོངས། གང་ལ་འགྲོ་ཀྱིན་ཡོད་པ་སོགས་གསལ་ཐག་
ཆོད་གསུངས་པས། ཀུན་གྱི་ཐེ་ཚོམ་ཆོད་ཅིང་། སྟོང་སྐོར་རྒྱལ་བ་རྒྱ་མཚོའི་སྤྲུལ་སྐུར་
GZ་
་
་



ངོས་འཛིན་བྱས། ཡི་གེ་དང་ཀློག་འདོན་གང་ཡང་སློབ་མ་དགོས་པར་སྐུ་ཚེ་གོང་མའི་
ལུང་རྟོགས་ཀྱི་ཡོན་ཏན་ཐུགས་ལ་མངའ་བའི་ཚུལ་མཛད་ཟེར་རོ། ། གྲོང་འཇུག་མཛད་
པའི་ལོ་ནི་རབ་བྱུང་བཅུ་གཅིག་པའི་ས་ཡོས(སྤྱི་ལོ1639) ཡིན་ཏེ། དེ་ནས་ལོ་དགུ་
སོང་བ། དགུང་ལོ་ཉེར་བདུན་བཞེས་པ་མེ་ཁྱི (སྤྱི་ལོ1646)ལ་དབུས་སུ་བྱོན། པཎ་
ཆེན་བློ་བཟང་ཆོས་རྒྱུན་ལ་བསྙེན་རྫོགས་བསྒྲུབས། མཚན་མདོ་རྒྱུད་རྒྱ་མཚོར་བཏགས།
འབྲས་སྤུངས་སུ་ལྔ་བ་ཆེན་པོར་མཇལ། སྡེ་སྲིད་བསོད་ནམས་ཆོས་འཕེལ་དང་། ཀུ་
ཤི་ཧན་གཉིས་ཀྱིས་བཀུར་གཟོས་ཚད་མེད་ཞུས། རྒྱལ་བ་ལ་མདོ་མཁར་དུ་དགོན་པ་
འདེབས་རྒྱུའི་གསོལ་རས་ཞུས་པར་བཀའ་ཤོག་བསྩལ། སླར་མཚོ་ཁ་བརྒྱུད་མདོ་མཁར་
དུ་ཕེབས། མེ་ཁྱིའི་ལོར་ཟི་ལིང་སྟོང་སྐོར་དགོན་དགའ་ལྡན་ཆོས་འཁོར་གླིང་བཏབ།
འདུ་ཁང་མགོན་ཁང་སོགས་གསར་དུ་བསྐྲུན། མེ་ཕག་ལོར་དཔའ་རིས་མཆོད་རྟེན་ཐང་
བཀྲ་ཤིས་དར་རྒྱས་གླིང་ཕྱག་འདེབས་མཛད། ཆུ་འབྲུག་ལོར་ཀར་ཐང་མར་ཁུའི་མཚོ་
མོར་ལྔ་བ་ཆེན་པོར་མཇལ། ཤིང་སྦྲུལ(སྤྱི་ལོ1665) ལ་རྒྱ་ནག་ཏུ་ཕེབས། མན་ཆིན་
ཁང་ཞི་རྒྱལ་བོས་ཆན་ཞི་མལྦུ་ཤིའི་ལུང་ལས་ཕུལ། རི་བོ་རྩེ་ལྔ་བརྒྱུད་བར་ཁམས་སྟོང་
སྐོར་དུ་ཕེབས། དམུ་དགེ་ནས་དཀའ་བཅུ་ཤཱཀྱ་རྒྱ་མཚོ་སོགས་ཀྱིས་གདན་དྲངས། དེ་
དང་མཚོ་ཁར་ལན་མང་པོ་ཕེབས། དཔའ་རིས་ས་ཆར་སྨན་ཆུ་དང་བདེ་མཆོག་གི་བླ་
མཚོ་ངོས་བཟུང་གནས་སྒོ་ཕྱེ། བྲག་ལ་ཕྱག་རྗེས་བཞག རོང་བོ་དགོན་དང་གཉའ་
གོང་བྲག་དཀར་དུ་ཕེབས། དམུ་དགེ་དགོན་དུ་བྱམས་ཁང་མགོན་ཁང་། འདུ་ཁང་།
གཟིམས་ཁང་རྣམས་བཞེངས་ཏེ་སྐུ་གསུང་ཐུགས་རྟེན་དུ་མ་དང་། བཀའ་འགྱུར་བསྟན་
འགྱུར་བཞག དགུང་ལོ་རེ་བཞི་བཞེས་པ། རབ་བྱུང་བཅུ་གཅིག་གི་ཆུ་ཕག(སྤྱི་ལོ་
1683)ལ་གཤེགས། སྐུ་འཕྲེང་ལྔ་བ་ངག་དབང་བསོད་ནམས་རྒྱ་མཚོ་ནི། རབ་བྱུང་
བཅུ་གཅིག་པའི་ཤིང་བྱི (སྤྱི་ལོ1684) ལ་སྣང་རའི་གྲམ་པ་ནང་དུ། ལྡོང་རིགས་གཅན་
ཚའི་དཔོན་རྒྱུད་གཙུག་གཏོར་སྐྱབས་དང་། ཡུམ་འབུམ་མོ་གཉིས་ཀྱི་སྲས་སུ་འཁྲུངས།
སྐུ་མཆེད་བརྒྱད་ཡོད་པའི་ཆེ་བ་ཡིན། ལ་མོ་ཞབས་དྲུང་བློ་བཟང་བསྟན་པའི་རྒྱལ་
མཚན་དྲུང་ནས་རབ་བྱུང་དང་བསྙེན་རྫོགས་བསྒྲུབས། ཏཱ་ལའི་ཧུ་ཐོག་ཏུ་བཤད་སྒྲུབ་
རྒྱ་མཚོ། རྩེ་གདུང་ཞབས་དྲུང་ངག་དབང་ཀུན་དགའ་ཡོངས་འདུས་དང་། ཆོས་
དཔལ་འབྱོར། ལི་ཀྱ་དོན་ཡོད་པ། ཡོངས་འཛིན་བློ་བཟང་ཉི་མ། སློབ་དཔོན་བློ་
བཟང་བཀྲ་ཤིས། མཚུངས་མེད་ནམ་མཁའ་བསམ་འགྲུབ། རྗེ་དཔལ་ལྡན་ཆོས་སྐྱོང་།
སྤྲུལ་སྐུ་ངག་དབང་དགེ་ལེགས་རྒྱལ་མཚན། གཡེར་གཤོང་སྔགས་རམ་པ་སོགས་ལས་
33



གོསར་རྙིང་གི་དབང་རྗེས་གནང་ལུང་མན་ངག་རྒྱ་ཆེར་གསན་པས། གྲུབ་མཐའ་རིས་
མེད་ལ་མཁས་པར་གྲགས། ཁམས་སྟོང་འཁོར་དང་ཅོ་ནེ་དགོན་ཆེན་སོགས་སུ་ཕེབས།
ཆུ་ཡོས་དུས་འཁྲུགས་སྐབས་གཡེར་གཤོང་དུ་བཞུགས། མདོ་མཁར་དམག་གིས་གཏོར་
བ་སླར་ཡང་རབ་བྱུང་བཅུ་གཉིས་པའི་མེ་འབྲུག་ལོར་ད་ལྟའི་སྟོང་སྐོར་དགོན་ཐུབ་བསྟན་
བཤད་སྒྲུབ་གླིང་འདི་བཏབ། གཅུང་ངག་དབང་རྣམ་རྒྱལ་གྱི་སྲིད་ཀྱི་དོན་དུ་སྐུ་རིམ་
མཛད་པས་ཀུན་མཁྱེན་འཇིགས་མེད་དབང་བོ་སྲས་སུ་འཁྲུངས། སྐུ་འཁྲུངས་མ་ཐག་
ནས་བསྲུང་བ་དང་གང་ཅིའི་དོ་དམ། དགེ་ཚུལ་བསྒྲུབས་ཏེ་རྡོར་འཕྲེང་སོགས་ཆོས་
བཀའ་མང་དུ་ཕུལ་ཞིང་གདན་སར་འཁོད་པ་ སོགས་ཀྱི་འགན་བཞེས། རྒྱལ་དབང་
བདུན་པ་སྐལ་བཟང་རྒྱ་མཚོ་དང་མཇལ། ཟི་ལིང་སྟོང་སྐོར་དགོན་པའི་གསུམ་པའི་
དགུ་གཏོར་གྱི་འཆམས་ཉིད་ཀྱི་དག་སྣང་དུ་གཟིགས་པ་ལྟར་བཙུགས། དཔའ་རིས་
མཆོད་རྟེན་ཐང་དུ་དུས་གསུམ་སངས་རྒྱས་ཀྱི་ལྷ་ཁང་རྟེན་བརྟེན་པ་བཅས་ངོ་མཚར་ཅན་
བཞེངས། བཅའ་ཡིག་ཆེན་མོ་བཞག་ནས་འཆད་ཉན་གོང་འཕེལ་གྱི་ཐབས་ཚུལ་ལྷུར་
བཞེས། འཛམ་དཀར་གཏེར་སྒྲུབ་མཛད་པས། གྲྭ་རྐྱང་རྣམས་འཚོ་བའི་ཆ་རྐྱེན་གྱིས་
མི་ཕོངས་པ་བྱུང་། ལམ་རིམ། བསྐྱེད་རྫོགས། ལྕགས་མཁར་སོགས་ཀྱི་ཁྲིད་རྡོར་
འཕྲེང་སོགས་སྤྱི་ཟུར་བཀའི་དབང་མང་དུ་གནང༌། རབ་བྱུང་བཅུ་གཉིས་པའི་ཆུ་སྟག
( སྤྱི་ལོ1722) ལོའི་དགུ་བའི་མར་ངོར་ཉིད་ནས་རྡོ་རྗེ་སློབ་དཔོན་གནང་སྟེ་དབེན་ས་
ལུགས་ཀྱི་ལྕགས་མཁར་ཟུར་བཅུ་དྲུག་པ་ཐང་ནག་པའི་འཆམ་བཅས་བཙུགས། ཉེར་
དགུའི་ཉིན་ཐང་ནག་པ་འདུ་ཁང་ནང་ནས་ཕྱིར་འབུད་ སྐབས། སློབ་དཔོན་རྡོ་རྗེ་་
འཇིགས་བྱེད་དུ་བསྐྱེད་པའི་རྭ་རྩེ་འདུ་ཁང་སྒོའི་ཡ་ཐེམ་ལ་ཐོགས་ཤིང་། དབུ་སྒུར་ནས་
འབུད་དགོས་པ་བྱུང་བས་ཕྱིས་ཀྱང་ཕེབས་ལུགས་དེ་བསྐྱང་། འདུ་ཁང་གི་ཁྱམས་རར་
རཀྟའི་ཨ་རྒམ་ཕུལ་བ་ལས་གཤིན་གྱིས་དངོས་སུ་ཞལ་དུ་གསོལ་བ་དང༌། མཁྱེན་གསོལ་
ཤིན་ཏུ་གཉན་པ་གསུངས། གཏོར་རྒྱག་སྐབས་འབྲུག་སྒྲ་གྲག་ཅིང་ཐོག་རྒྱག་པ་སོགས་
ཀྱི་ལྟས་མི་འདྲ་བ་བྱུང༌། རྟ་མཆོག་རྣ་ཞེས་པའི་རི་རྩེར་འཇིགས་བྱེད་ཞལ་ཕྱག་ཡོངས་
རྫོགས་ ཞལ་ གཟིགས། ཕྱག་ཕུར་འདུ་ཁང་གོང་ མའི་ ཀ་བ་ཞིག་ལ་ བཏགས་ཡོད་པ།
འདུ་ཁང་ལ་མེ་ཤོར་སྐབས་ཕུར་བུ་ཀ་བ་དང་བཅས་པ་མ་ཚིག་པས་ཕུར་བུ་མེ་ཐུབ་མར་
ཐོགས་ཤིང་། རབ་རྒྱལ་ས་ཁྱིའི་བར་རྟེན་ཁྲོད་ན་ཡོད། དངོས་སློབ་ཀྱང་ཀུན་མཁྱེན་
འཇིགས་ མེད་ དབང་ བོ། གཡེར་ གཤོང་ དགེ་ འདུན་ ཟླ་ གྲགས་ སོགས་ བྱུང༌ ཞིང༌།
མཁས་གྲུབ་ཀྱི་མཚན་སྙན་ཤིན་ཏུ་ཆེ་བ་བྱུང༌། ཆུ་ཡོས་དུས་ཟིང་སྐབས་མཆོད་རྟེན་ཐང་
34,



གི་ཐག་ཉེར་རྒྱ་ཐང་ཟེར་སར་དམག་བབས་ཀྱང་དགོན་པར་སྐྱོན་མ་ཞུགས་པ་མགོན་
འདིའི་ཐུགས་རྗེའི་མཐུར་གླེང་། ཟི་ལང་དཔོན་པོས་བཙོན་དུ་བཅུག་པར་རྫུ་འཕྲུལ་
གྱིས་ཐར། གསར་རྙིང་གཉིས་ཀའི་ཕྱོགས་ལ་གསན་རྒྱ་ཆེ་ཞིང་གྲུབ་མཐའ་རིས་མེད་ལྟ་
བུར་གནང་ཡང་མཆོད་རྟེན་ཐང་དུ་རྙིང་བོན་གྱི་ཆོ་ག་བྱས་མི་ཆོག་པ་བཅའ་ཡིག་ཏུ་བཀོད་
ཅིང་ཆོས་སྐྱོང་ལ་གཏད་གཉེར་མཛད། དགུང་ལོ་རེ་དགུ་བཞེས་པ། རབ་བྱུང་བཅུ་
གསུམ་པའི་ཆུ་སྤྲེལ་ལོར (1752)རི་བོ་རྩེ་ལྔར་ཕེབས་པའི་ཡར་ཕེབས་ཀྱི་ལམ་དུ་གཤེགས།
སྐུ་འཕྲེང་དྲུག་པ་ངག་དབང་འཇམ་དབྱངས་བསྟན་འཛིན་རྒྱ་མཚོ་ནི། རབ་བྱུང་བཅུ་
གསུམ་པའི་ཤིང་ཁྱི ( སྤྱི་ལོ1754) ལ་རོང་བོ་ཤིང་ལེ་ཁར་འཁྲུངས། དགུང་ལོ་བདུན་གྱི་
སྟེང་སྐུ་འབུམ་དུ་ཆུ་བཟང་ཐུབ་བསྟན་དབང་ཕྱུག་གི་དྲུང་ནས་རབ་ཏུ་བྱུང་། བླ་བྲང་
བཀྲ་ཤིས་འཁྱིལ་དུ་ཆོས་གྲྭར་ཞུགས། རྣམ་དཔྱོད་འགྲན་ཟླ་དང་བྲལ། འཇམ་་་་
དབྱངས་གཟིགས་སྣང་བྱུང་བ་བར་ཆད་ཀྱི་ལྟས་ལྟ་བུར་གྱུར། ཀུན་མཁྱེན་འཇིགས་མེད་
དབང་བོའི་དྲུང་ནས་རིག་གནས་སྐོར་གྱི་དཔེ་ཁྲིད་དང་། དབང་ལུང་རྗེས་གནང་ཁྲིད་
མན་ངག་ཆོས་བཀའ་མང་དུ་གསན། ཆན་ལུང་ཁྲི་ལོ་བཞི་བཅུ་བ་ཤིང་ལུག་ལ་པེ་ཅིང་དུ་
གོང་ མར་ འཚམས་ ཞུར་ ཕེབས། རྒྱལ་ པོས་ ཀྱང་ གཟིགས་ བསྐྱང་ དཔེ་ མེད་ མཛད།
དབུས་སུ་ཕེབས་ཁར་བཀྲ་ཤིས་འཁྱིལ་དུ་བྱོན། ཀུན་མཁྱེན་མཆོག་ནས། ཚུལ་གནས་
ཐོས་བསམ་སྒོམ་པ་མཛད་ཚུལ་གྱི་བསླབ་བྱ་དང་གསོལ་སྟོན་ཐོག་དངུལ་སྲང་སུམ་བརྒྱ་
སོགས་ཀྱི་ཕེབས་རྫོང་གནང་། སེར་སྨད་ཆོས་གྲྭར་བཀའ་པོད་ཡོངས་རྫོགས་ལ་སྦྱངས།
པཎ་ཆེན་དཔལ་ཡེ་དྲུང་ནས་བསྙེན་པར་རྫོགས། ཡོངས་འཛིན་ཡེ་ཤེས་རྒྱལ་མཚན།
ཕ་བོང་ཁ་བ་རྒྱ་མཚོ་མཐའ་ཡས། སེ་ར་རྩེའི་དགེ་བཤེས་ཐོགས་མེད། ཀློང་རྡོལ་བླ་མ་
སོགས་རྩོད་བྲལ་གྱི་མཁས་གྲུབ་དུ་མ་ལས་ཆོས་བཀའ་གསན། འབྲས་སྤུངས་གཙང་བ་
མཁན་པོ། མཁན་པོ་སྐལ་བཟང་དངོས་གྲུབ་ལ་ཡང་ཆོས་འབྲེལ་བཞག དགུང་ལོ་སོ་
གཅིག་པ་ཤིང་འབྲུག་ལོའི་སྨོན་ལམ་ཚེས་བཅུ་གསུམ་ཉིན་ལྷ་ལྡན་དུ་དམ་མཅའ་བཞག་པ་
དཔེ་མེད་བྱུང་བས། ཚ་རྡོར་ནོ་མོན་ཧན་གྱིས་འཕྲལ་དུ་སེར་སྨད་མཁན་ཁྲིར་བསྐོས་
པའི་བཀའ་བསྒྱུར་གནང་། འགྲིག་ལམ་གྱི་རྟིང་སྐུལ་དང་། འཆད་ཉན་ཕུལ་དུ་ཕྱིན།
ལྕགས་པོ་རི་དང་ཞྭ་ལུའི་མཁན་པོ་ཡང་མཛད། ལེགས་བཤད་སྙིང་བོའི་ཡང་འགྲེལ།
ཀུན་གཞིའི་འགྲེལ་བ། སེང་གདོང་ཆོས་སྐོར། རྟ་མགྲིན་ཆོས་སྐོར་སོགས་གསུང་རྩོམ་
མང་། སློབ་མ་འབྲུ་ལ་མཁན་ཆེན་དུང་དཀར་སྤྲུལ་སྐུ། དག་པ་སྤྲུལ་སྐུ། དེ་མོ་
ཡོངས་འཛིན། རིན་ཆེན་རྒྱལ་མཚན། ནོ་མོན་ཧན་སྤྲུལ་སྐུ། བྱང་རྩེ་བློ་བཟང་དགེ་
35



ལེགས། སེར་སྨད་ནས་བློ་བཟང་ཐུགས་རྗེ། གྲགས་པ་མཁས་གྲུབ། གྲགས་པ་རྒྱ་
མཚོ་གསུམ། ་སྟོང་སྐོར་དང་མཆོད་རྟེན་ཐང་གཉིས་ཀའི་ཁྲི་བ་རྟ་འོན་ངག་དབང་བློ་
བཟང༌། རི་བོ་རྩེ་ལྔའི་བློ་བཟང་ཤེས་རབ། མཆོད་རྟེན་ཐང་གི་མཁན་པོ་དོན་གྲུབ་རྒྱ་
མཚོ། རྒྱལ་རོང་ཕྱོགས་བཞི་དཔོན་པོ་བྱམས་པ་ཕུན་ཚོགས་སོགས་མང་། མཆོད་རྟེན་
ཐང་གི་མཁན་ཁྲིར་བཞུགས། སེ་རའི་དུག་སྡོང་བཅད་པས་བྱ་དགར་དམིགས་བསལ་
གྱིས་ཕྱག་ལེན་གནང་བའི་ཆོས་རྒྱལ་ཕྱི་སྒྲུབ་ཀྱི་གཏོར་ཆེན་ཤིན་ཏུ་གཉན་ཆ་ཅན། རྗེ་
ཉིད་ཀྱིས་སློབ་དཔོན་མཛད་ནས་མཆོད་རྟེན་ཐང་དུ་བཙུགས་པ་ཕྱིས་སུ་གཏོར་སྒྲུབ་་་
གསར་བར་གྲགས། མེ་རྟ་ལ་རང་ཡུལ་དུ་ཕེབས། མེ་ལུག(སྤྱི་ལོ1787)ལོར་རྒྱ་ནག་
ཏུ་ཕེབས། ཆན་ལུང་ཁྲི་ལོ་ང་གཉིས་པ་ལ་གོང་མས་རྒྱུ་ཡིན་བླ་མ་དང་། ང་བཞི་བ་ལ་
དང་ཡིན་ཐམ་ག་བླ་མའི་འཇའ་ས་ཕུལ། དགུང་ལོ་ཞེ་ལྔ་བ་ས་རྟ (སྤྱི་ལོ1798) ལ་
གཤེགས། སྐུ་འཕྲེང་བདུན་པ་སྐལ་བཟང་འཇམ་དབྱངས་རྒྱ་མཚོ། རབ་བྱུང་བཅུ་
གསུམ་པའི་ས་ལུག(སྤྱི་ལོ1799) ལ་ ཨ་ཞིག་དཔོན་རྒྱུད་དུ་འཁྲུངས། ཤིང་བཟའ་་
དཔོན་སློབ་ལས་རབ་བྱུང་བསྒྲུབས་ཏེ་ཆོས་བཀའ་མང་དུ་གསན། དགུང་ལོ་བཅུ་གསུམ་
བཞེས་པ་ལྕགས་ལུག(སྤྱི་ལོ1811) ལ་ཧང་ངེ་ཆུ་མིག་མེ་ལོང་དང༌། ཧང་ངེ་ལ་བྱས་
བྱང་ལམ་བརྒྱུད་དབུས་སུ་ཕེབས། སྐྱབས་མགོན་ལུང་རྟོགས་རྒྱ་མཚོ་དང་པཎ་ཆེན་
བསྟན་པའི་ཉི་མ་ལ་མཇལ། སེར་སྨད་ཆོས་གྲྭར་ཞུགས་པ་ལོ་དེའི་ཟླ་བ་བཅུ་གཅིག་པར་
སྐུ་གཤེགས། སྐུ་འཕྲེང་བརྒྱད་པ་ཐུབ་བསྟན་འཇིགས་མེད་སྐལ་བཟང་ངམ་བློ་བཟང་
མདོ་རྒྱུད་ཡེ་ཤེས་བསྟན་པའི་རྒྱལ་མཚན། རབ་བྱུང་བཅུ་བཞི་བའི་ཆུ་སྤྲེལ(སྤྱི་ལོ
1812) ལ་འཁྲུངས་ནས། དགུང་ལོ་བརྒྱད་ཀྱི་སྟེང་གཤེགས། ཤིང་བཟའ་པཎྜི་ཏ་བློ་
བཟང་དར་རྒྱས་ལ་དངོས་མཇལ་བྱུང༌། སྐུ་འཕྲེང་དགུ་བ་ཐུབ་བསྟན་འཇིགས་མེད་རྒྱ་
མཚོ་རབ་བྱུང་བཅུ་བཞི་བའི་ལྕགས་འབྲུག (སྤྱི་ལོ1820) ལ། རྭ་ཀེ་བར་དུ་སྐུ་བལྟམས།
ཆུ་བཟང་རིན་པོ་ཆེའི་མདུན་ནས་རབ་བྱུང་དང་བསྙེན་རྫོགས་རིམ་པར་བཞེས། དགུང་
ལོ་བཅུ་བདུན་སྟེང་སྐུ་འབུམ་དུ་ཕེབས་ཐུགས་གཉེར་གནང་། ཆུ་དཀར་དགེ་བཤེས་
དགེ་རྒན་དུ་བསྟེན་ནས་ཀློག་འདོན་ལ་སྦྱངས། གསེར་ཏོག་ཡེ་ཤེས་ཐུབ་བསྟན་རྒྱ་མཚོ་
ཡོངས་འཛིན་དུ་བསྟེན། ཆུ་དཀར་དགེ་བཤེས་དང༌། མ་ཡང་པཎྜི་ཏ་ངག་དབང་
ལེགས་བཤད་ཉི་མ་གཉིས་བཅར་བཞུགས་ཀྱིས་མཚན་ཞབས་པ་མཛད། ལོ་ཁ་ཤས་ཀྱི་
བར་བསྡུས་ཚད་ཕར་ཕྱིན་གྱི་གཞུང་ལ་ཐུགས་གཉེར་བརྡར་ཤ་ཆོད་པར་མཛད། གསེར་
ཏོག་ནོ་མོན་ཧན་གྱི་མདུན་ནས་སྒྲུབ་ཐབས་རིན་འབྱུང་གིས་མཚོན་པའི་དབང་རྗེས་་་་
36



གནང་བཤད་ཁྲིད་བཀླག་ལུང་སོགས་ཆོས་བཀའ་མང་དུ་གནང་། རྗེ་གསེར་ཁང་རིན་
པོ་ཆེ་ལས་ཆོས་བཀའ་མང་དུ་མནོས། མཆོད་རྟེན་ཐང་གི་མཁན་ཁྲི་བསྐྱངས། རྗེ་
གསེར་ཁང་བའི་ལུང་བསྟན་དང་རྒྱལ་བོའི་བཀའ་བཞིན་རྒྱ་ནག་ཏུ་ལན་དུ་མར་ཕེབས་
ཤིང་། ཏོ་ཀོང་། ཞེན་ཧྥུན། ཐོན་ཧྲི། བཀྭང་ཞི་བཅས་རྒྱལ་པོ་བཞི་རིམ་བཞིན་
མཇལ་ཕྲད་ཞབས་གྲོགས་གནང་ཞིང་གསེར་ཁབ་ཧྥུ་ཡིན་བླ་མ་དང་། ནུབ་ཕྱོགས་བླ་མ་
སེར་མོ་བ་མཐའ་དག་གི་ལས་དོན་བྱེད་མཁན་དང་ཡིན་ཐམ་ཀ་བླ་མར་མངའ་གསོལ་བ་
ལྟར། པེ་ཅིང་དུ་ལོ་ངོ་སོ་དྲུག་བར་བཞུགས། རྒྱལ་དབང་སྐུ་འཕྲེང་བཅུ་གསུམ་པ་
གསེར་ཁྲིར་འཁོད་པའི་ཞབས་འདེགས་བསྒྲུབས་པ་སོགས་ཆོས་སྲིད་ཟུང་གི་འཕྲིན་ལས་
འགྲན་ཟླ་དང་བྲལ། དགུང་ལོ་རེ་བཞི་བ་རབ་བྱུང་བཅོ་ལྔ་བའི་ཆུ་ཕག(སྤྱི་ལོ1883)
ལ་དགོངས་པ་ཆོས་དབྱིངས་སུ་གཟིམས། སྐུ་འཕྲེང་བཅུ་བ་བློ་བཟང་བསྟན་པའི་ཉི་མ།
རབ་བྱུང་བཅོ་ལྔ་བའི་ཆུ་ལུག(སྤྱི་ལོ1883) ལ་ཅོང་པེ་སུའི་ཧོ་ཤོར་འཁྲུངས། ཤིང་
བཟའ་བློ་བཟང་བསྟན་པའི་དབང་ཕྱུག་ཚུལ་ཁྲིམས་ཕུན་ཚོགས་དྲུང་ནས་རབ་བྱུང་དང་
དུས་འཁོར་དབང་ཆེན་གསན། དགུང་ལོ་བརྒྱད་པ། རབ་ཚེ་ལྕགས་སྟག (སྤྱི་ལོ
1890) ལ་གཤེགས། སྐུ་གདུང་ལ་གཞོན་ཤ་ཆགས་ཤིང་འཕེལ་གདུང་སྐྲ་སེན་སྐྱེས་པ་
སོགས་ངོ་མཚར་ཆེ་བ་ཞོན་ཐུན་ཁྲི་ལོ་དང་བོའི་བར་དད་ལྡན་རྣམས་ཀྱིས་མངོན་གསུམ་དུ་
མཐོང་བར་གྲགས། སྐུ་འཕྲེང་བཅུ་གཅིག་པ་བློ་བཟང་འཇིགས་མེད་ཚུལ་ཁྲིམས་རྒྱ་མཚོ།
རབ་བྱུང་བཅོ་ལྔ་ལྕགས་སྟག (སྤྱི་ལོ1890) ལ་ཐིར་དགེ་ཇ་སག་སྡེ་ཁྲོད་དུ་སྐུ་འཁྲུངས།
ཧོར་ཆེན་ཡོངས་འཛིན་ཡེ་ཤེས་རྒྱ་མཚོའི་དྲུང་ནས་མདོ་སྔགས་གཞུང་ལུགས་ལ་གསན་
སྦྱང་དང་སྐུ་འབུམ་ཆོས་གྲྭར་ཞུགས་སྐབས་རྣམ་དཔྱོད་ཆེ་བའི་མཚན་སྙན་རྒྱུས། དགུང་
ལོ་བཅོ་ལྔའི་ཐོག་གཏན་ཚིགས་རིགས་པའི་དཀའ་གནས་དོགས་དཔྱོད་མཁས་པའི་ཡིད་
འཕྲོག་ཅེས་པའི་བསྟན་བཅོས་བརྩམས། རྒྱལ་དབང་སྐུ་འཕྲེང་བཅུ་གསུམ་པར་མཇལ་
ཞིང་བརྩེ་བས་རྗེས་སུ་བཟུང་སྟེ། རྒྱལ་དབང་དང་མཉམ་དུ་རྒྱལ་མོ་ཚི་ཞི་ཐེ་ཧུའུ་དང་།
ཞོན་ཐུན་རྒྱལ་བོར་མཇལ། དགུང་ལོ་ཉི་ཤུ་བ། རབ་བྱུང་བཅོ་ལྔ་བའི་ས་བྱ(སྤྱི་ལོ
1909) ལ་གཤེགས། སྐུ་འཕྲེང་བཅུ་གཉིས་པ་བློ་བཟང་ཐུབ་བསྟན་ལུང་རྟོགས་བཤད་
སྒྲུབ་རྒྱ་མཚོ། རབ་བྱུང་བཅོ་ལྔ་བའི་ལྕགས་ཁྱི (སྤྱི་ལོ1910) ལ། སྟོང་སྐོར་མཁར་དུ་
བོད་པ་རྡོ་རིང་བའི་རུས་སུ་སྐུ་བལྟམས། ཡོངས་འཛིན་ཧོར་ཆེན་ཡེ་ཤེས་དྲུང་ནས་རབ་
བྱུང་གནང༌། དགུང་ལོ་བཅུ་གཅིག་པ། རབ་བྱུང་བཅོ་ལྔ་བའི་ལྕགས་སྤྲེལ(སྤྱི་ལོ
1920) ལ་གཤེགས། སྐུ་འཕྲེང་བཅུ་གསུམ་པ། རྗེ་བློ་བཟང་བྱང་ཆུབ་བསྟན་འཛིན་
37



རྒྱ་མཚོ་འདི་ཉིད། རབ་བྱུང་བཅོ་ལྔ་བའི་ལྕགས་སྤྲེལ(སྤྱི་ལོ1920) ལ། དཔའ་རིས་
མཆོད་རྟེན་ཐང་གི་ཤར་ཕྱོགས་གཞི་བདག་སྟོབས་ལྡན་དཔལ་འབྱོར་གྱི་གནས་རི་མཐོན་
པའི་མདུན་གྱི་ཆུ་བཟང་ལུང་བར་སྔོ་ཁོ་ཚོ་རྒྱུད་ཡབ་བསམ་འགྲུབ་ཚེ་རིང་དང༌། ཡུམ་ཨ་
མ་སྐྱིད་མོ་དཀར་གཉིས་ཀྱི་སྲས་སུ་འཁྲུངས། ཁོང་ནི་སྲས་ཆེ་བ་ཡིན་ལ། གཅུང་
གཉིས་དང་། སྐུ་སྲིང་གསུམ་ཡོད། གཞིས་འདིར་ཁུ་དབོན་བླ་མ་ གསུམ་འཁྲུངས།
སྟོང་སྐོར་འདི་བའི་ཁུ་བོ་སྔོ་ཁོ་བློ་བཟང་མཁྱེན་རབ་ཉི་མ་ཡོངས་གྲགས་ཨ་ཁུ་བླ་མ་ཞུ།
འདི་བ་ཆུང་དུས་བླ་བྲང་བཀྲ་ཤིས་འཁྱིལ་དུ་སློབ་གཉེར་གནང༌། དཔའ་རིས་རྐང་རྗེན་
ཚང་དང་། དངུལ་ཆུ་རྡོ་རྗེ་འཆང་སོགས་སྐྱེས་ཆེན་དམ་པ་དུ་མའི་ཞབས་ལ་གཏུགས་ཏེ།
དབང་ལུང་རྗེས་གསུམ་ཁྲིད་མན་ངག་སོགས་ཆོས་བཀའ་མང་དུ་གསན། ཞི་དུལ་ཁྲིམས་
གཙང་ལྟོ་སྐྱ་གོས་ཧྲུལ་གྱི་དམ་པའི་རྣམ་ཐར་ལྷུར་བཞེས་ཏེ། དགུང་ལོ་ཉི་ཤུ་ལྷག་ནས་
བཟུང་ཚེ་ཧྲིལ་བོར་གོས་ལྕག་བཀྲོལ་མ་མྱོང་པར་ཐུགས་དམ་ཉམས་བཞེས་མཛད་ཅིང༌།
བདེ་མཆོག་དྲིལ་བུ་ལུས་དཀྱིལ་ཐུགས་དམ་གྱི་གཙོ་བོར་མཛད། མཆོད་རྟེན་དང་ལབ་
རྩེ་བརྩིགས་འདེབས། གཏེར་བུམ་འབུལ་བ་སོགས། ཚོ་རུ་དགོན་ཡུལ་ཕྱོགས་ལ་ཕན་
པའི་བྱ་བ་མང་དུ་བསྒྲུབས་ཤིང་། ལྟས་དང་རྟགས་མཚན་མི་འདྲ་བ་བྱུང་བ་ཡང་ཀུན་
གྱིས་གླེང་། རབ་རྒྱལ་ས་ཁྱི་ལ་ཉེས་མེད་བཙོན་བཅུག་བྱས་ཏེ། ལྕགས་བྱི་ལ་ལང་ཀྲོའུ་
བཙོན་ཁང་དུ་ ཐུགས་ དམ་ ལ་ བཞུགས་ ནས་ གཤེགས། དགུང་ལོ་ རེ་ གསུམ་ བཞེས།
སྟོང་འཁོར་འདི་བའི་གཅུང་ཆེ་བ་མ་ཟུར་ཞབས་དྲུང་ནི། སྟོང་འཁོར་མདོ་རྒྱུད་རྒྱ་
མཚོའི་དངོས་སློབ། གནས་བརྟན་པ་ཀུ་ལའི་རྣམ་སྤྲུལ་དུ་གྲགས་པ་སྔོ་ཁོ་ཁྲི་རྒན་གྱི་སྐྱེས་
འཕྲེང་གཅིག་ཏུ་ངོས་འཛིན་བྱས་ཏེ་གདན་སར་བཀོད། སྐུ་འབུམ་ཆེ་ཤོས་རིན་པོ་ཆེའི་
དྲུང་ནས་རབ་བྱུང་དང་དགེ་ཚུལ་བསྒྲུབས་ཏེ་བླ་བྲང་བཀྲ་ཤིས་འཁྱིལ་དུ་ཐུགས་གཉེར་ལོ་
འགའ་གནང་། སླར་རང་དགོན་དུ་ཕེབས་ནས་དུས་འཁོར་མཁན་པོ་དང་། ཚོགས་
ཆེན་ཁྲི་བ་སོགས་བཞུགས། ཐུན་མོང་རིག་གནས་སྨན་དཔྱད་ལ་མཁས། ས་ཁྱིའི་ཆག་
འཇིག་སྐབས་བཙོན་འཇུག་བྱས་ཀྱང་མ་འགྱང་བར་ཟླ་བ་ཁ་ཤས་ནས་འཁྲུངས་ཡུལ་དུ་
ཕེབས་ཏེ་དགེ་སྦྱོར་ལ་འབད་ཅིང་བཞུགས། བཀའ་དྲིན་མཚུངས་མེད་སྐྱབས་མཆོག་
སྟོང་འཁོར་རིན་པོ་ཆེ་འདི་ཉིད། སྐུ་ན་ཕྲ་དུས་ནས་ཐུགས་རབ་ཆེ་བ་སོགས་སྐྱེས་བུ་དམ་
པའི་ཁྱད་ཆོས་མང་དུ་ཡོད་པར་གྲགས། མཆོད་རྟེན་ཐང་དུ་ཆུ་བཟང་ཡོངས་འཛིན་
དཔའ་རིས་དགེ་བཤེས་ཆུང་བ་བློ་གྲོས་རྒྱ་མཚོ་དགེ་རྒན་དུ་བསྟེན། རབ་རྒྱལ་མེ་སྟག་གི་
ལོའི་ཟླ་དགུ་བའི་ཚེས་བརྒྱུད་ལ་རང་ཡུལ་ནས་སྟོང་འཁོར་དུ་གདན་འདྲེན་ཞུས། ཆེ་
38



ཤོས་བློ་བཟང་བྱང་ཆུབ་བསྟན་པའི་སྒྲོན་མེའི་མདུན་ནས་རབ་བྱུང་དང་དགེ་ཚུལ་གྱི་སྡོམ་
པ་བཞེས། སྐུ་འབུམ་ཆོས་གྲྭར་ཕེབས་ནས་བཟང་པོ་ལོ་ཡས་སོགས་དགེ་བའི་བཤེས་
གཉེན་དུ་མའི་ཞབས་ལ་གཏུགས་ཏེ་གཞུང་བཀའ་པོད་ཆེན་པོར་ཐུགས་གཉེར་མཛད།
རིགས་ལུང་ལ་མཁས་པའི་གྲགས་པ་ཆེ་ཞིང་། ཐུན་མོང་རིག་གནས་སྒྲ་སྙན་སྨན་རྩིས་
ཡིག་གཟུགས་སོགས་ལའང་སྦྱངས་པ་མཐར་ཕྱིན་པར་གནང་། རབ་རྒྱལ་ཆུ་ལུག(སྤྱི་ལོ་
1943) ལོའི་ ཟླ་ བ་ གཉིས་ པའི་ ཚེས་ བཅུ་ གསུམ་ ཉིན་ སྐུ་ འབུམ་ མཁན་ཁྲིར་ བཞུགས།
ཤིང་སྤྲེལ་(སྤྱི་ལོ1944)ལོའི་ཟླ་བ་དང་པོའི་ཚེས་བཅོ་ལྔའི་ཉིན། པཎ་ཆེན་ཐམས་ཅད་
མཁྱེན་པའི་ཡང་སྲིད་བློ་བཟང་འཕྲིན་ལས་ ལྷུན་གྲུབ་ཆོས་ཀྱི་རྒྱལ་མཚན་གསེར་ཁྲིར་
མངའ་གསོལ་ཐོག་མའི་མཎྜལ་བཤད་པ་རྒྱས་འབུལ་དང་། རབ་བྱུང་གསོལ་བའི་ལས་
གྲ་བའི་གྲལ་དུ་ཕེབས། པཎ་ཆེན་སྐུ་གོང་མ་དགེ་ལེགས་རྣམ་རྒྱལ་ཞལ་སྔ་ནས་དུས་
འཁོར་དབང་ཆེན་དང༌། རྒྱལ་བ་སྐུ་འཕྲེང་བཅུ་བཞི་བ་གསང་སྟབས་ཀྱིས་དབུས་ལ་
གདན་འདྲེན་ཞུས་པའི་ལམ་བར་དུ་ཟི་ལིང་སྟོང་འཁོར་དགོན་དུ་གདན་འདྲེན་ཞུས་ནས་
ཐུགས་འབྲེལ་བཞག་ཅིང་བསྙེན་བཀུར་གཟབ་རྒྱས་བྱས། བྲག་དཀར་སྤྲེལ་རྫོང་དུ་་
ཕེབས་ནས། ཨ་རོལ་རིན་པོ་ཆེ་བློ་བཟང་ལུང་རྟོགས་བསྟན་པའི་རྒྱལ་མཚན་དྲུང་དུ་ལོ་
ཁ་ཤས་བཞུགས་ནས། ཟབ་ཆོས་མང་དུ་གསན། རབ་རྒྱལ་ཆུ་སྦྲུལ་ལོ་ནས་མེ་སྤྲེལ་
(སྤྱི་ལོ1953 ཡ=1957) བར། ཕྲན་བདག་སོགས་སློབ་བུ་བཅུ་ལྷག་ལ་ཡིག་རིགས་སུམ་
རྟགས་བློ་རྟགས་སོགས་ཀྱི་དཔེ་ཁྲིད་གནང་། རྒྱ་ཏིག་པཎྜི་ཏ་ དཀོན་མཆོག་རྒྱ་མཚོ་་
བཅས། མཆོད་རྟེན་ཐང་གི་དཔེ་རྙིང་མང་པོ་འཚོལ་སྡུད་བྱས་ཏེ། སྟོང་འཁོར་སྐུ་
འཕྲེང་དང་ཁྲི་གདན་ཟུར་རྣམས་ཀྱི་ལོ་རྒྱུས་ཀྱི་ས་བོན། དགོན་པའི་འདོན་རྟ་དབྱངས་
ཕྱག་ལེན་ཆ་ཚང་ཕྱག་བྲིས་བཏབ་སྟེ། མཆོད་རྟེན་ཐང་གི་དཀར་ཆག་རྒྱས་པ་ཞིག་རྩོམ་
རྒྱུ་ཐུགས་དགོངས་མཛད་ཀྱང་དོན་ཐོག་ཏུ་མ་འཁྱོལ། མེ་སྤྲེལ་ལོར། པེ་ཅིང་དང་།
ནང་སོག་ཏུང་པེ་ལྗོངས་སོགས་གཟིགས་སྐོར་དུ་ཕེབས། མཆོད་རྟེན་ཐང་གི་འདུ་ཁང་
ཆེན་མོ་ཞིག་གསོ་བྱེད་པའི་ཐུགས་བཀོད་གནང་ཞིང་ཟུར་ཞི་ཚང་སོགས་ལས་སྣེར་བཞག
མེ་བྱ་(སྤྱི་ལོ1957) ལ་བོད་ཁམས་ཆག་འཇིག་ཆེན་པོའི་འབྱུང་འགྱུར་མཁྱེན་པ་བཞིན་རྡོ་
རྗེ་གདན་སོགས་གནས་མཇལ་བར་འཕགས་ཡུལ་དུ་བཏེགས། ཕེབས་ཁར་ཟི་ལང་ནས་
འདུ་ཁང་གསར་བཞེངས་སྒོ་འབྱེད་ཀྱི་སྐྱབས་ཐོ་སོགས་བསྐུར་གནང་མཛད། རྒྱ་གར་ཀ་
སྦུག་ཏུ་བཞུགས་རིང་ཡང་འཇིག་རྟེན་ཆབ་སྲིད་ཀྱི་བྱ་བར་རིང་དུ་བྱོལ་ནས། སྡོམ་
ཁྲིམས་མིག་འབྲས་ལྟར་བསྲུང་ཞིང་ཐོས་བསམ་སྒོམ་གསུམ་དང་འཆད་རྩོད་རྩོམ་པའི་
39
ཁྲི



I
མཛད་སྤྱོད་ཁོ་ནས་རྒྱལ་བསྟན་རིན་པོ་ཆེར་ཕྱག་རྗེས་དཔེ་མེད་བཞག་ཅིང་། མཁས་
བཙུན་བཟང་གསུམ་གྱི་སྙན་པའི་དྲི་བསུང་འཛམ་གླིང་ཁྱབ། སྐུ་གཤེགས་པའི་སྔོན་ཙམ་
ལ་ཕྱག་ཡིག་བསྐུར་པའི་ནང་དུ། དཔའ་རིས་སྐུ་ཡུལ་ལ་ཐུགས་ཞིན་ཆེ་ཚུལ་དང་།
གདན་ས་སླར་གསོ་དང་ཕྱིར་ཕེབས་ཀྱི་ཐུགས་འདུན་ཡོད་ཚུལ་གསུངས་ཀྱང་། གདུལ་
བྱའི་བསོད་ནམས་དམན་པས་རབ་རྒྱལ་ཆུ་ཕག(1983) ཧོར་ཟླ་བརྒྱད་པའི་ཉ་ལ་ཀ་སྦུག་
ཏུ་གཤེགས། སྟོང་འཁོར་ཟླ་བ་རྒྱལ་མཚན་རབ་བྱུང་བརྒྱད་པའི་མེ་སྤྲེལ་(སྤྱི་ལོ1476)
ལ་སྐུ་བལྟམས་པ་ནས་བཟུང་། སྟོང་འཁོར་སྐུ་འཕྲེང་བཅུ་གསུམ་པ། རྗེ་བློ་བཟང་
བྱང་ཆུབ་བསྟན་འཛིན་རྒྱ་མཚོ་དགུང་ལོ་རེ་བཞི་བཞེས་པ། རབ་བྱུང་བཅུ་དྲུག་པའི་ཆུ་
ཕག( སྤྱི་ལོ1983) བར་ལོ་ལྔ་བརྒྱ་དང་ཉག་མ་བདུན་སོང་། སྟོང་འཁོར་སྐུ་འཕྲེང་བཞི་
བ་མདོ་རྒྱུད་རྒྱ་མཚོ་དགུང་ལོ་ཉེར་བརྒྱད་པ་རབ་བྱུང་བཅུ་གཅིག་པའི་མེ་ཕག(སྤྱི་ལོ
1647) ལ་མཆོད་རྟེན་ཐང་བཏབ་ནས། ད་ལྟའི་བར་ལོ་སུམ་བརྒྱ་དང་སོ་དྲུག་སོང་། །
མཆོད་རྟེན་ཐང་གསར་འདེབས་མཛད་རྗེས་ཀྱི་ལོ་དྲུག་པ་ཆུ་འབྲུག (སྤྱི་ལོ1652)
ལ་རྒྱལ་དབང་ལྔ་བ་ཆེན་པོ་རྒྱ་ནག་ཏུ་ཕེབས་པའི་ལམ་བར་དུ་དཔའ་རིས་ཚོ་བ་སོ་དྲུག
དགོན་སྡེ་བཅུ་གསུམ་གྱིས་ཇག་རུང་དུ་ཐབ་བསུ་ཞག་བཞུགས་ཞུས། ཁྲི་འབུལ་བརྒྱབ།
ཇག་རུང་ཞེས་པ་མིང་མི་ལེགས་གསུངས་ནས། བཀྲ་ཤིས་ཕྱུག་ལུང་དུ་བཏགས། ལྔ་
བ་ཆེན་པོའི་དངོས་སློབ་ཕམ་མདོང་རབ་འབྱམས་པ་དམ་ཆོས་རྒྱལ་མཚན་པས་དོར་ཞི་
དགེ་ལྡན་ནོར་བུའི་གླིང་གསར་འདེབས་ཀྱི་འདུ་ཁང་བཞེངས་པར་རབ་གནས་ཞུས་པས།
རྟ་ལམ་ཙམ་ཡོད་པའི་དོར་ཞིའི་འདུ་ཁང་དུ་ཕྱག་འབྲས་འཐོར་བ་བབས་ཞེས་གྲགས།
མདོ་སྨད་ཆོས་འབྱུང་དུ་མཆོད་རྟེན་ཐང་ལ་བཀྲ་ཤིས་དར་རྒྱས་གླིང་ཞེས་མཚན་དེ་ལྔ་བ་
ཆེན་པོས་བསྩལ་བར་གསུངས་པས། , དུས་དེར་མཚན་གསོལ་བ་ཡིན་སྙམ། པཎ་ཆེན་
བློ་བཟང་ཆོས་རྒྱལ་གྱི་གསུང་ལྟར་དགོན་འདིའི་སྲུང་མར་ལྷ་མོ་དང་ཚངས་པ་བསྟེན།
བསམ་བློ་ལྷ་རམས་པ་འདན་མ་ཚུལ་ཁྲིམས་རྒྱ་མཚོ་མཚན་ཉིད་ཀྱི་བླ་མར་ཞུས་ནས།
བསྡུས་ གྲྭ། བློ་ རྟགས། དོན་ བདུན་ ཅུ། དགེ་ འདུན་ ཉི་ ཤུ། ཆོས་ འཁོར།
སྐབས་བརྒྱུད་པ། དབུ་མ། མཛོད། འདུལ་བ་བཅས་ཀྱི་འཛིན་གྲྭ་ཚུགས་ཤིང་།
གཞུང་བཀའ་པོད་ལྔའི་བརྩི་བཞག་མཛད། ཕར་ཕྱིན་དམ་བཅའ་ཡར་བུད་ཁྲོད་ནས་ལོ་
རེར་དཀའ་བཅུ་བ་གཉིས་རེ་མིང་འདོགས་གནང་བའི་སྲོལ་བཙུགས་པ་སོགས་ཀྱིས་མཚན་
ཉིད་དར་བར་བྱས་ཤིང་། བར་སྐབས་ཤིག་ལ་དབུས་དང་། བླ་བྲང་བཀྲ་ཤིས་འཁྱིལ།
དགོན་ལུང་སོགས་སུ་སློབ་གཉེར་གནང་བ་དང་། དགོན་འདིར་དཔེ་གཟིགས་གནང་
40



བའི་དགེ་བའི་བཤེས་གཉེན་ཡང་མང་དུ་བྱུང་། གྲྭ་འཚོགས་རྒྱས་ པས་དགེ་འདུན་་་་
བརྒྱད་བརྒྱ་ལྷག་ལ་བུད་ཅིང་། མཆོད་རྟེན་ཐང་བན་བརྒྱད་བརྒྱ་ཞེས་ཁ་དཔེ་ལ་དར།
སྟོང་འཁོར་མདོ་རྒྱུད་རྒྱ་མཚོ་ཉིད་ཀྱིས་ཚོགས་འདོན་དང་འགྲིག་ལམ་སོགས་ཞལ་བཀོད་
གནང་ཞིང་། གཞི་གསུམ་གྱི་ཕྱག་ལེན་ཚུགས་པ་བཅས་ཀྱི་སྡེ་འདིའི་འཁོར་ལོ་གསུམ་གྱི་
བྱ་བའི་སྲོལ་བཏོད། སྟོང་འཁོར་སྐུ་འཕྲེང་ལྔ་བ་བསོད་ནམས་རྒྱ་མཚོས་རྒྱུན་བཞུགས་
གནང་ནས་བདག་གིར་མཛད་ཅིང་། བཅའ་ཡིག་ཆེན་མོ་བཞག་སྟེ་འཆད་ཉན་གོང་
འཕེལ་གྱི་ཐབས་ལ་འབད། ལམ་རིམ། བསྐྱེད་རྫོགས། ལྕགས་མཁར་སོགས་མདོ་
སྔགས་ཟབ་ཆོས་མང་བོའི་ཁྲིད་དང༌། རྡོར་འཕྲེང་སོགས་སྤྱི་ཟུར་བཀའ་མང་བོའི་
དབང་གནང་བ་དང་། གཏོར་སྒྲུབ་རྙིང་བར་གྲགས་པའི་དབེན་ས་ལུགས་ཀྱི་ལྕགས་
མཁར་ཞྭ་ནག་པའི་འཆམ་སོགས་འཛུགས་པར་མཛད། སྟོང་འཁོར་སྐུ་འཕྲེང་དྲུག་པ་
འཇམ་དབྱངས་བསྟན་འཛིན་རྒྱ་མཚོས་གཏོར་སྒྲུབ་གསར་བར་གྲགས་པའི་ཆོས་རྒྱལ་ཕྱི་
སྒྲུབ་ཀྱི་གཏོར་ཆེན་ཤིན་ཏུ་གཉན་ཆ་ཅན་འཛུགས་པར་མཛད། སྟོང་འཁོར་སྐུ་འཕྲེང་
དགུ་པ་རིན་པོ་ཆེ་དང་བླ་སློབ་ཟུང་འབྲེལ་གྱིས་དུས་འཁོར་གྲྭ་ཚང་ཐོས་བསམ་ནོར་བུའི་
གླིང་བཙུགས། དུས་འཁོར་གྲྭ་ཚང་གི་འདོན་རྟ་དབྱངས་ཐིག་རྡུལ་ཚོན། སྦྱིན་སྲེག
ཚོགས་འཁོར་ཐམས་ཅད་བྱ་ཁྱུང་གི་སྒྲུབ་མཆོད་ཀྱི་ཕྱག་ལེན་ལྟར་ཚུགས། དུས་དེར་
གསེར་ཁང་རྡོ་རྗེ་འཆང་གིས་དུས་འཁོར་དབང་ཆེན་གནང༌། ཚོགས་ཆེན་དུ་མཆོད་པ་
ཚུགས། སྟོང་འཁོར་བསོད་ནམས་རྒྱ་མཚོའི་སྐུ་རིང་ལ་བཞེངས་པའི་དུས་གསུམ་སངས་
རྒྱུས་ལྷ་ཁང་ནང་གི་གཙོ་སྐུ་ཐུབ་དབང་ཆེན་པོ་ལ་གསེར་ཁང་རིན་པོ་ཆེས་རིན་ཆེན་ཅོད་
པཎ་ཕུལ་ནས་ལོངས་སྐུའི་ཆ་བྱད་དུ་བསྒྱུར། སྟོང་འཁོར་སྐུ་འཕྲེང་བཅུ་གསུམ་པ།
རྗེ་བློ་བཟང་བྱང་ཆུབ་བསྟན་འཛིན་རྒྱ་མཚོའི་སྐུ་རིང་འདིར། དཔའ་རིས་དགེ་བཤེས་
ཆེ་ཆུང་རྣམ་གཉིས་ཞེས་མཚན་གྲགས་ཆེ་བའི་དགེ་བཤེས་ཆུང་བ་ཤ་བོ་བློ་གྲོས་རྒྱ་མཚོ་ཆུ་
བཟང་ཡོངས་འཛིན་དུ་བཞུགས་པས། རབ་རྒྱལ་ལྕགས་རྟ་(སྤྱི་ལོ1930) ལ་ཆུ་བཟང་
གི་གར་དཔོན་སྐལ་བཟང་ཉི་མ་གདན་དྲངས་ནས་དུས་འཁོར་གྲྭ་ཚང་དུ་ས་གར་དང་།
མཆོད་གུར་ཆུ་བཟང་གི་ཕྱག་ལེན་བཞིན་འཛུགས་པར་མཛད། (ཨ་བན་སྤྲུལ་སྐུས་གར་
འཆམ་གྱི་རུས་རྒྱུན་ཆ་ཚང་འཇོག་པ་བྱས།) མེ་འབྲུག(སྤྱི་ལོ1940)ལོར་དངུལ་ཆུ་རྡོ་
རྗེ་འཆང་དགོན་འདིར་གདན་འདྲེན་ཞུས་ནས་དུས་འཁོར་དབང་ཆེན་དང་། བདེ་
གསང་འཇིགས་གསུམ་སོགས་ཀྱི་དབང་གནང་ཞིང་རྗེ་ཉིད་ཀྱིས་དུས་འཁོར་ས་གར་སོགས་
ལ་ཞུ་དག་མཛད་དེ་གཙང་རྒྱུད་ལྟར་ཚུགས། བདེ་མཆོག་དང་གསང་འདུས་སྒྲུབ་མཆོད་ཀྱི་
41



འདོན་རྟ་ཕྱག་ལེན་སོགས་ཀྱང་གཙང་རྒྱུད་ལྟར་དང༌། ལོ་ལྟར་རང་གནས་རྒྱས་པ་བྱེད་
རྒྱུའི་སྲོལ་ཚུགས། དུས་ཕྱིས་དགོན་འདིའི་མཚན་ཉིད་ཀྱི་སློབ་གཉེར་ཅུང་ཉམས་ཆེ་བས།
དཔའ་རིས་རྐང་རྗེན་དུ་གྲགས་པའི་དགེ་བཤེས་ཆེན་མོ་ཏུ་མུར་བློ་བཟང་ཆོས་འཕེལ་པས་
སླར་གསོས་ཐུགས་སྨོན་གནང་ཞིང་འཆད་ཉན་འཕེལ་བའི་དོན་དུ་འཇམ་དབྱངས་ཀུན་
གཟིགས་ཀྱི་ལྷ་ཁང་ནང་རྟེན་དང་བཅས་པ་བཞེངས། དགེ་བཤེས་འདི་བའི་སློབ་མར་
གྱུར་བའི་ཨ་རིག་དགོན་ཆེན་གྱི་གྲྭ་པ་རྣམས་མཆོད་རྟེན་ཐང་དུ་སྤོས་ནས་མཚན་ཉིད་གྲྭ་
ཚང་ལ་ཤུགས་བསྐྱེད་པའི་གྲ་སྒྲིག་ཀྱང་མཛད། བར་དེར་དགེ་བཤེས་འདི་བ་བླ་བྲང་
ནས་ཕེབས་པའི་ཚུར་ལམ་ཙོང་ཆུའི་ཁར་རྒྱུས་ཁྲོན་ཁའུ་ཟེར་སར་གཟིགས་ལོག་ནས་ཆུས་
ཁུར་ཏེ་གཤེགས་པས་བཞེད་དོན་འགྲུབ་པའི་བར་ཆད་དུ་སོང་། སྡེ་འདིའི་ཆོས་སྲིད་
སྐྱོང་བའི་མཁན་རྒྱུད་རིམ་པར་བྱོན་པ་རྣམས་ཀྱི་ནང་ནས། མཁས་བཙུན་བཟང་བའི་
ཡོན་ཏན་གྱིས་མངོན་པར་བརྗིད་ཅིང་། བཤད་སྒྲུབ་ཟུང་གི་སྒོ་ནས་འཛིན་སྐྱོང་སྤེལ་
གསུམ་གྱི་ལག་རྗེས་མི་དམན་པ་བཞག་པའི་མཁན་སྤྲུལ་རིམ་བྱོན་གྱི་རྣམ་ཐར་ལོ་ཚིགས་
སོགས་ ཡི་ གེར་འཁོད་འོས་ཀྱང༌། ཁུངས་ཐུབ་ཀྱི་ལོ་རྒྱུས་ ཡིག་ཚང་མ་ མཐོང་ ཞིང༌།
མདོ་སྨད་ཆོས་འབྱུང་དུ་བཀོད་པའི་དུས་ཐོག་སྔ་མར་བྱོན་པའི་སྐུ་འཕྲེང་གོང་མ་རེ་གཉིས་
ཀྱི་རྣམ་ཐར་ཕྱོགས་བསྡུས་བྱས་པ། འདུ་ཁང་གི་ཡ་ཟུར་དུ་སྒར་ས་བཟུང་བས་ཡ་ཟུར་བླ་
མ་དང༌། འདུ་ཁང་གི་མ་ཟུར་དུ་བཞུགས་པའི་སྔོ་ཁོ་ཁྲི་རྒན་ལས་ན་གཞོན་པས་ཆུང་
བའི་དོན་གྱིས་ཟུར་གཞིས་ཐོགས་ཤིང༌། ཡི་གེ་ལ་ཟུར་ཞི་ཞེས་ཀྱང་འབྲི་བཞིན་ཡོད་པ་
འདི་བ་སྐུ་ཐོག་གོང་མ་མདོ་རྒྱུད་རྒྱ་མཚོའི་དུས་ཀྱི་རྒྱུད་སྨད་དགེ་བཤེས་སྔོ་ཁོ་ཆོས་རྗེ་
གྲགས་པ་རྒྱ་མཚོ་ཟེར་བ་དེ་ཡིན། དེའི་སྤྲུལ་སྐུ་ངག་དབང་བསྟན་འཛིན་ནི། སྟོང་
འཁོར་བསོད་ནམས་རྒྱ་མཚོའི་ཐུགས་ཟིན་གྱི་སློབ་མ། རྗེ་དེའི་གསུང་རྩོམ་འཇིགས་བྱེད་
བསྐྱེད་རིམ་ཟིན་བྲིས་ཀྱང་ཡོད། ཕྱག་དཔེ་མང་དུ་བསྒྲིགས། སྐུ་གསུང་ཐུགས་རྟེན་
དང་བཀའ་བསྟན་བཞེངས། དབུས་སུ་ཕེབས་ནས་ཆོས་བཀའ་གསན། སྐུ་ཡོན་དང་
ཉམས་ལེན་ལ་འགྲན་ཟླ་མེད། དགོན་འདིའི་མཁན་ཁྲིར་བཞུགས་ཤིང་སྐུ་དྲིན་ཆེ་བར་
གྲགས། སྐུ་འདའ་སྐབས་ཧིག་ གི་ སྒྲ་དྲག་པོ་ཐོན་པ་དང༌། གཟིམས་མལ་ནས་སྐུ་་
འཕར་བ་བཅས་ཞལ་དབུགས་མི་མངོན་པར་གྱུར་ཅེས་གྲགས། དགུང་ལོ་དོན་གྲངས་
བཞུགས། དེའི་སྤྲུལ་སྐུ་ཟུར་ཞི་ངག་དབང་འཇམ་དབྱངས་ཆོས་གྲགས། དབུས་སུ་རྭ་
སྒྲེང་ཁྲི་ཆེན་སོགས་ལ་གཏུགས། གསར་རྙིང་ཅི་རིགས་གསན། རྙིང་ཕྱོགས་ཀྱི་མན་
ངག་སྲུང་འཁོར་ཆོ་ག་སོགས་ལ་མཁས་ཤིང་ཕྱག་ལེན་དུ་བསྟར། སྟོང་འཁོར་འཇམ་
42



དབྱངས་བསྟན་འཛིན་རྒྱ་མཚོའི་ཁྲི་ཁུར་ཕོགས་རྗེས། འདི་བ་མཁན་ཁྲིར་བཞུགས།
དགུང་ལོ་ང་གྲངས་བཞུགས། འདིའི་སྤྲུལ་སྐུ་ཟུར་ཞི་ཆུང་བར་འབོད་པ་དེ་སྲིད་ལུགས་
ལ་མཁས་ཤིང་། ཐུང་དྲིའི་དུས་འཁྲུགས་སྐབས། པྲ་སྟི་བླ་མ་དང་འདི་བ་གཉིས་ལ་ཙོ་
ཙུན་ཐང་གིས་ཐུན་མིན་ཞེས་པའི་དམག་དཔོན་གྱི་གོ་ས་གནང་ནས། ནང་བའི་དགོན་
སྡེ་འཕྲོག་བཅོམ་སྲེག་གསུམ་བྱེད་པའི་ཏེ་ཐུང་ཧོས་དམག་གི་མགོ་མནན་ཏེ། མཆོད་
རྟེན་ཐང་སོགས་དགོན་སྡེ་མང་པོ་ཞིག་ཧོས་དམག་གི་འཇིགས་པ་ལས་ཐར་བར་བྱས།
དེའི་རྗེས་སུ་ཀོང་ཞུའི་དུས་འཁྲུག་སྐབས་ཀྱང་། དཔའ་རིས་ཕྱོགས་ཀྱི་དགོན་སྡེ་ཕལ་ཆེ་
བ་ཧོས་དམག་གིས་བསྲེག་བཅོམ་བྱས་ཚར་ཡང་། མཆོད་རྟེན་ཐང་ས་བརྩན་པ་དང་།
སྔོན་ཆད་ཧོས་དམག་ཕམ་པའི་མིང་ཆེ་བས་ཧོས་དམག་ཕྱོགས་དེར་བཏུད་མ་ཕོད་དོ། །
དེའི་སྤྲུལ་སྐུ་ངག་དབང་བསྟན་འཛིན་ཉི་མ་རབ་བྱུང་བཅོ་ལྔ་བའི་ཆུ་བྱི (སྤྱི་ལོ1912) ལ་
འཁྲུངས་པ། ད་ལྟ་ཀན་སུ་ཞིང་ཆེན་ནང་བསྟན་ཆོས་ཚོགས་ཀྱི་ཧོས་ཀྲང་གཞོན་པ་དང་།
ཆབ་སྲིད་གྲོས་ཚོགས་ཐེན་ཀྲུའུ་བོད་རིགས་རང་སྐྱོང་རྫོང་ལྷན་ཁང་གི་ཀྲུའུ་ཞི་གཞོན་པའི་
ལས་ཐོག་ཏུ་བཞུགས། སྔོན་ཆད་དུས་འཁོར་མཁན་པོ་དང་། ཚོགས་ཆེན་མཁན་ཁྲིར་
བཞུགས། རབ་རྒྱལ་མེ་བྱ་ལ་སྟོང་འཁོར་བསྐོས་མིའི་ལས་ཐོག་ཏུ་འདུ་ཁང་ཆེན་མོ་ཞིག་
གསོ་བྱས། ད་ལྟ་དགུང་ལོ་དོན་གྲངས་སླེབས། སྔོ་ཁོ་སྐུ་འཕྲེང་དང་པོ་བླ་མ་དམ་ཆོས་
དགོན་འདིའི་དགེ་བཤེས། སྐྱེད་ཚལ་འདུལ་བ་ལུང་རིག་གཏེར་མཛོད་ཐུགས་ན་ཡོད།
ཕྱག་རྡོར་ཡི་དམ་དུ་བསྟེན། སྔགས་ནུས་ཆེ་བས་ན་བཟའ་དབུ་སྐྲ། བཞེས་འཕྲོ་་་
སོགས་སྟེང་གྲིབ་ཀྱི་གནོད་པ་ལ་ཕན། རྒྱུན་དུ་རྩ་འཇུག་མངོན་རྟོགས་རྒྱུན་སོགས་ཞལ་
འདོན་དང༌། གཞུང་ལས་བ་ལོ་དགུ་མཛད། ཁྲིར་བཞུགས་ནས་མཐོ་དམན་སུ་ལ་
ཡང་ངོ་དགའ་ཟོལ་འཇོག་མི་བྱེད་པར་འགྲིག་ལམ་ཤིན་ཏུ་དམ། མི་ཚོས་ལྐོག་ཏུ་ངན་
ལབ་གང་བྱས་མཁྱེན་ཅིང༌། དེ་རིགས་ཟུར་བཏོན་ནས་ཚོགས་གཏམ་ལ་བཏང་བས་
འཆུན་ཆེ་བ་བྱུང༌། སྟོང་འཁོར་བསོད་ནམས་རྒྱ་མཚོའི་ཞལ་ཟིན། དགུང་ལོ་དོན་
གྲངས་བཞུགས། ཉིན་ཞིག་སྐུ་བསྙུན་གྱི་རྣམ་པ་ཅུང་ཟད་ཙམ་ཡང་མེད་པར་གྲྭ་བ་
འགའ་བོས་ནས་ཞལ་ཆེམས་ལྟ་བུ་མང་དུ་གནང་། ཐམས་ཅད་ཀྱིས་རླུང་ཁམས་ཡིན་
སྙམ་ སྐུ་མདུན་དུ་བཅར་ནས་བསྲུང་། ཉིན་གཉིས་པའི་མཚན་མོ་ཐོ་རངས་ཁར་ཆོས་
གོས་གྱོན་དགོས་གསུངས་པར་སྔར་ལྟར་སྣང་བརྟགས་མ་བྱས་ཀྱང་སྐུ་ཆོས་མནབས་འཕྲལ་
ཐུགས་ དམ་ གྱིས་ གཤེགས། དེའི་ སྤྲུལ་ སྐུ་ སྔོ་ ཁོ་ ངག་ དབང་ལེགས་ བཤད་ ཉི་ མ་ ནི།
རབ་བྱུང་བཅུ་བཞི་བའི་ས་འབྲུག (སྤྱི་ལོ1808) ལ་འཁྲུངས། རང་དགོན་དུ་ཨ་བན་ལྷ་
43



རམས་པ་དང༌། ཚང་ང་དཀོན་མཆོག་རྒྱ་མཚོ་དགེ་རྒན་དུ་བསྟེན། རྒྱ་ཏིག་དཀོན་
མཆོག་ཡར་འཕེལ་ལས་བསྙེན་རྫོགས་བསྒྲུབས། བླ་བྲང་དུ་སློབ་གཉེར་བྱས། རབ་
རྒན་འཇམ་དབྱངས་དགེ་རྒན་དུ་བསྟེན། དགུང་ལོ་ཉེར་དགུའི་སྟེང་རིགས་གྲྭའི་འཇམ་
དབྱངས་གསེར་སྐུ་གསར་འཇོག་གི་མདུན་དུ་ཐོག་མར་ཆོས་འཁོར་གྱི་ཚོགས་གླེང་མཛད་
པར་དབལ་མང་རྡོ་རྗེ་འཆང་ནས་ཁྱེད་དཔའ་རིས་གྲྭ་རྒྱུན་ཡིན་ཅིང་མིང་བཀྲ་ལེགས་པས་
འཇམ་དབྱངས་སྐུ་བརྙན་གྱི་མདུན་ནས་ཐོག་མར་ཐལ་སྐལ་བཏང་བ་ལེགས་ཞེས་ཐུགས་
དགྱེས་པའི་གསུང་ཕེབས། ཀུན་མཁྱེན་ཡབ་སྲས། ཚང་ང་དཔོན་སློབ་སོགས་མཁས་
གྲུབ་ཀྱི་བླ་མ་ཉི་ཤུ་ལྷག་ལས་ཆོས་བཀའ་རྒྱ་ཆེར་གསན། མདོ་སྔགས་དང་ཐུན་མོང་གི་
རིག་གནས་ཀུན་ལ་མཁས་ཤིང་འགྲན་ཟླ་དང་བྲལ། ། སྟོང་འཁོར་རིན་པོ་ཆེའི་ཡོངས་
འཛིན་གནང་བས་སྔོ་ཁོ་ཡོངས་འཛིན་ཚང་ཡང་ཟེར། ཀོ་ལའི་རྣམ་གཞག བསྟན་
རྩིས། དན་ཏིག་དཀར་ཆག བསླབ་བྱ། གནས་བསྟོད། བསང་རྔོན་འདོན་ཆོག་
གི་སྐོར་སོགས་གསུང་འབུམ་པོད་གཉིས་ཙམ་ཡོད། དགོན་འདིའི་དུས་འཁོར་གྲྭ་ཚང་
གསར་ཚུགས་ཀྱི་མཁན་པོ་དང་པོ་མཛད། ཐང་པ་ཆེན་པོ་བྱུང་སྐབས་ལན་ཀྲོའུ་ཙོང་
ཏུས་རྗེ་འདི་བ་ལན་ཀྲོའུ་ལ་གདན་དྲངས་ནས་ཆར་འབེབས་གནང་བས་ཉིན་ཁ་ཤས་ལ་
ཆར་ཆེན་བབས་པས་ཙོང་ཏུས་གོང་མར་ཞུས་ནས་ཏཱ་བླ་མའི་ཐོབ་གནང༌། མཁས་གྲུབ་
ཀྱི་མཚན་སྙན་ཆེ་བས་བུ་སློབ་ཤིན་ཏུ་མང་། ཇར་མན་རྒྱལ་ཁབ་ཀྱི་རྒྱ་སེར་ཆོས་ལུགས་
པ་གཉིས་རྩོད་པར་འོངས་པ་རྗེ་འདི་བས་རྩོད་པས་བཏུལ་ཏེ་ནང་བའི་ཆོས་འོག་ཏུ་བཅུག
འདི་བར་ཤིན་ཏུ་དད་ཅིང་ཆོས་མང་དུ་ཉན། དུས་ཕྱིས་རྒྱ་སེར་དེ་གཉིས་རྗེ་འདི་བ་
མཇལ་དུ་འོང་བར་དགོན་འདི་དང་ས་ལེ་བར་ཉི་ཤུ་ལྷག་གི་མཚམས་རྒྱལ་ལུང་ཉག་ག་ཟེར་
སར་ཐོན་ནས་དགོན་པའི་ཕྱོགས་ལ་བལྟས་ནས། ཕྱོགས་འདིའི་ས་བཅུད་ཉམས་ཡོད་
ལུགས་ལ་བལྟས་ན་ངེད་ཅག་གི་བླ་མ་མི་བཞུགས་འདུག་ཟེར་ནས་ལོག་པ་གྲག དགུང་
ལོ་དོན་གྲངས་བཞུགས། དེའི་སྤྲུལ་སྐུ་བླ་བྲང་དུ་སློབ་གཉེར་བྱེད་ཐོག་གཤེགས། དེའི་
སྤྲུལ་སྐུ་སྟོང་སྐོར་སྐུ་འཕྲེང་བཅུ་གསུམ་ཁུ་བོ་ཨ་ཁུ་བླ་མ་དེ་བ་ཡིན། དེའི་གནས་ཚུལ་
གོང་དུ་གསལ། སྟོབས་ཚང་བླ་མ་སྐུ་འཕྲེང་དང་པོ་དཔོན་སློབ་ངག་དབང་ཉི་མ་དབུས་
ཀྱི་དགེ་བཤེས་ཆུ་ཡོས་དུས་འཁྲུགས་སྐབས་གྲྭ་ཚང་སྤྱི་གཉེར་མཛད། དམག་ཆེན་དགོན་
པར་བབས་པ་ཐབས་མཁས་ཀྱིས་ཕྱིར་སློག དགོན་པའི་ཤར་ཕྱོགས་ས་ལེ་བར་བཅོ་ལྔའི་
མཚམས་འཇུ་ལག་ཆུའི་ཕར་འགྲམ་རྒྱུ་ཐང་ཟེར་སར་དམག་སྒར་བཏབ། ཆུ་ཚུར་ཁའི་
ལུང་བའི་ཁྱུ་ཟི་ལ་ཁ་ཟེར་བའི་ནགས་ཁྲོད་དུ་ལྕང་སྐྱ་རོལ་བའི་རྡོ་རྗེ་དགུང་ལོ་བརྒྱད་ལོན་
44



པ་དམག་བྱོལ་གྱིས་བཞུགས་པ་རྒྱ་དམག་གིས་ཤེས་ནས་སྤྲུལ་སྐུ་མ་སྤྲད་ན་དགོན་པ་བརྒྱག་
རྒྱུ་ཡིན་ཞེས་བསྡིགས་ པར། སྟོབས་ཚང་བླ་མ་འདི་བ་དང་སེར་སྐྱ་དྲག་རིགས་ གྲོས་
བསྟུན་གྱིས་སྤྲུལ་བའི་སྐུ་ཉིད་ལ་ཞུས་ཏེ་ཕེབས་རྒྱུའི་ཐུགས་ཐག་བཅད། འདི་སྐབས་
དམག་སྒར་དུ་སེར་མོ་བ་ཞིག་སོང་ཕྱིན་མགོ་འབྲེག་ངེས་ལྟ་བུར་ཡོད་ཅིང་། ལྷག་པར་
དགོན་ལུང་ནག་ཡིག་ཏུ་ཐེབས་ཡོད་པ་བཅས་ལྕང་སྐྱ་བླ་བྲང་པ་རྣམས་འགྲོ་མ་ནུས་པར།
རྗེ་འདིས་མཆོག་སྤྲུལ་རྒྱབ་ཏུ་ཁུར། སྔོ་ཁོ་གཟུངས་རྒྱལ་བྱམས་དང་དཔོན་གཡོག་གསུམ་
དམག་ཐོག་ཏུ་བྱོན་པའི་ལམ་ཁར། འདི་བས་ངེད་ཅག་ལ་ཅི་ཡོང་མི་ཤེས་འོན་ཀྱང་རྗེ་
ཉིད་ལ་སྐྱོན་མ་བྱུང་ན་ངེད་གཉིས་བསད་ཀྱང་ཐུགས་ལ་བཟུང་བས་འཐུས་ཞུས་པར།
ད་ལན་སུ་ལ་ཡང་སྐྱོན་མེད་ངེད་རྒྱ་ནག་ཏུ་འགྲོ། ཁྱེད་རྗེས་སོར་དེར་ཤོག་གསུངས།
ད་རེ་སྐྱོན་མ་བྱུང་ན། ངེད་རྒྱ་ནག་ཏུ་མི་འགྲོ་བྱས་པར། ཨ་ཧ་དེ་བདེན་ཁྱོད་འདི་
ནས་དགོན་སྡེ་བྱེད་རྒྱུ་ཡིན་འདུག་གསུངས་པ་ཕྱིས་སུ་བླ་མ་བྱེད་རྒྱུའི་ལུང་བསྟན་དུ་གླེང་།
སྔོ་ཁོ་སྟོབས་ཚང་གཉིས་སྐུ་བདག་ཡིན་ཁུལ་གྱིས་དམག་དཔོན་ལ་ངོ་སྤྲོད་བྱས། སྤྲུལ་
བའི་སྐུ་ཉིད་ཀྱི་གསུངས་ཟུར་རེ་རེས་དཔོན་ཆེན་རྣམས་ཀྱི་སྤོབས་པ་རྨེག་མེད་དུ་བཅོམ་
པས་ཐམས་ཅད་ཧ་ལས། རྒྱ་ནག་ནས་ཕྱིར་ཕེབས་སྐབས་འདི་བས་མཇལ་བར་སོང་
དངོས་འབུལ་ཕུལ་ཏེ་སྐྱབས་འཇུག་ཞུས་པར། ཉིད་ནས་ངེད་ཀྱི་དོན་དུ་སྲོག་ལ་མ་ལྟོས་
པར་དཀའ་ལས་མྱོང་བ་སེམས་ན་ཡོད་ཚུལ་དང་། ཆོ་ལོ་གནང་རྩིས་མཛད་པ་དགོས་
མེད་དུ་དགོངས་ནས་མ་བླངས། རྟེན་སྐུལ་ཞིག་གལ་ཆེ་ཞུས་པར། ལྕང་སྐྱ་གོང་མའི་
ཐུགས་དམ་རྟེན་རྒྱལ་སྲས་བློ་བཟང་བསྟན་འཛིན་པའི་ཞལ་ཐང་གིས་གཙོས་རྟ་ཕྲུག་གོས་
སོགས་ཀྱི་གནང་སྦྱིན་དང༌། འཕྲལ་ཕུགས་ཀྱི་གསུང་གླེང་ནང་སྦྱར་བསྩལ་བས་ལྷག་
པར་ མགུ་ ཞེས་ རྒན་ པའི་ བཤད་ རྒྱུན་ དང་ མདོ་སྨད་ཆོས་ འབྱུང་དུ་ འཁོད་ པ་ མཐུན།
ལྕང་སྐྱ་རིན་པོ་ཆེ་འདི་ཉིད་དཔའ་རིས་ཐེན་ཀྲུའུ་ཧོར་ནགས་ཡངས་ས་ཆའི་ཞྭ་དམར་ཚོ་
རྒྱུད་དུ་འཁྲུངས་ཤིང་ལྟེ་ཁྲག་འཕོ་སར་ཤུག་སྡོང་ཞིག་སྐྱེས་པ་ལྕང་སྐྱ་ཤུག་པ་ཞེས་དེང་སང་
ཡང་མཇལ་རྒྱུ་ཡོད། སྟོབས་ཚང་དཔོན་སློབ་ངག་དབང་བསྟན་འཛིན་དགུང་ལོ་གྱ་
གྲངས་བཞུགས་ཤིང༌། དེའི་སྤྲུལ་སྐུ་བསྟན་འཛིན་རྒྱ་མཚོ་དགུང་ལོ་བརྒྱད་ཅུ་བཞུགས།
དེའི་རྗེས་སུ་ སྐུ་འཕྲེང་གཉིས་ཙམ་བྱོན། བདེ་རྒུ་དར་རྒྱས་རྒྱ་མཚོ་དབུས་སུ་ཕེབས།
སྒོ་མང་དུ་ཐུགས་གཉེར་གནང༌། དཔོན་སློབ་བྱམས་པའི་དངོས་སློབ་ཡིན། ལམ་རིམ་
བཤད་སྒྲུབ་གཉིས་ཀའི་སྒོ་ནས་མྱོང་བ་ཐོན། མདོ་སྨད་དུ་བྱོན་ནས་ཉམས་ལེན་འབའ་
ཞིག་འཛད་བཞེད་ཀྱང་ཉིད་ལ་བླ་མའི་འོས་བབས་ཆེ་ཞིང་མི་རྩ་རྣམས་འདོད་དབང་
45



བཙན་པས་མཁན་ཁྲིར་བཞུགས་དགོས་བྱུང༌། དགོན་འདིའི་བྱམས་ཁང་ཞིག་གསོས་
མཛད། ཚོ་འཕྲུལ་སྨོན་ལམ་བཙུགས། ལམ་ཁྲིད་ཀྱི་སྒོ་ནས་གདུལ་བྱ་བསྐྱངས་པས་
ཉམས་ལེན་པ་མང་དུ་འཕེལ། ཕྱོགས་ཕེབས་ལ་ཡང་ཕུ་དུང་མི་མནབས་པ་སོགས་་
འདུལ་བའི་ཀུན་སྤྱོད་ཤིན་ཏུ་དག དགོན་ལུང་ཁྲིར་ཡང་བཞུགས། འདི་བའི་སྤྲུལ་སྐུ་
བདེ་རྒུ་བསྟན་པ་ རབ་ རྒྱས་དབུས་སུ་ཕེབས། བྱམས་སྙིང་རྗེ་བྱང་ཆུབ་ཀྱི་སེམས་་་་་
འབྱོངས་པ་ཉམས་བཞེས་ཀྱི་མཐིལ་དུ་མཛད། དགུང་ལོ་ང་གྲངས་བཞུགས། སྐུ་་
འདའ་ཁར་སེང་གེ་ཉལ་སྟབས་ཀྱིས་གཤེགས། གདུང་ཞུགས་འབུལ་བྱེད་སྐབས་ནམ་
མཁའ་དྭངས་པར་འཇའ་ཤར། འདིའི་རྗེས་སུ་སྐུ་འཕྲེང་གཉིས་ཙམ་བྱོན། མ་ཟུར་བླ་
མ་སྐུ་འཕྲེང་དང་པོ་སྟོང་འཁོར་མདོ་རྒྱུད་རྒྱ་མཚོའི་དངོས་སློབ་སྔོ་ཁོ་ཁྲི་རྒན། དེའི་སྤྲུལ་
སྐུ་བསོད་ནམས་དཔལ་བཟང་འདི་ལ་ཟུར་བ་རྒྱུ་ཀོ་ཡང་ཟེར། གནས་བརྟན་པ་ཀུ་ལའི་
སྤྲུལ་བར་གྲགས། ཞི་གནས་ཐོབ་ཅིང་བྱང་ཆུབ་ཀྱི་སེམས་འབྱོངས་སྐད། ཉིན་ཞིག་
གཟིམས་ཤག་གི་ཁྱམས་རྭར་བཞུགས་སྐབས་ཆར་ཤུ་བབས་པས་གམ་དུ་ཕྱར་བའི་སྟེང་དུ་
ནས་སྐམ་ཡོད་པ་ཆུས་ཁུར་ཞིང་། ནབས་བཟའ་རློན་པར་བྱས་པ་སྒོམ་ལ་གནས་པས་མ་
མཁྱེན་སྐད་དང་། རྒྱུན་དུ་ཁྱམས་རྭར་བཞུགས་ཚེ་དབུ་དང་ཕྲག་ཁར་ཕུག་རོན་འབབ་
པ་དང་། འབྲུ་གུའི་གདོན་རྒན་ཟེར་བའི་ཐེའུ་རངས་མཐུ་པོ་ཆེ་ཞིག་གིས་ཁོ་བོས་མཆོད་
རྟེན་ཐང་གི་བྱམས་ཆེན་གོས་སྐུ་དེ་གཏེར་པར་སོང་བས། འདུ་ཁང་མ་ཟུར་གྱི་བླ་རྒན་
མགོ་དཀར་དེ་ལ་སྙིང་རྗེ་ནས་ལག་འཇོག་མ་ཐུབ་ཅེས་ཟེར་བ་སོགས་རྒན་པོའི་ཁ་རྒྱུན་ལ་
འདུག མ་ཟུར་འདི་བ་གྲ་སར་མ་ཕེབས་ཤིང་མཐུན་སྣང་དུ་སྐུ་ཡོན་གྱི་རྣམ་པ་མི་སྟོན་
ཀྱང་མངོན་ཤེས་ཐོགས་པ་མེད། འགའ་རེས་ཕྱག་མོ་ཞུས་ན་སྐབས་སུ་མ་འབྲེལ་བ་དུ་མ་
གསུངས་པས་འཕྲལ་དུ་བཞད་གད་འབྱུང་ཡང་རྗེས་སོར་ཐོག་ཏུ་འབབ་ངེས་ཀྱི་ངོ་མཚར་
བ་ཡོད། ཐུའུ་བཀན་རིན་པོ་ཆེ་དང་། ཤིང་བཟའ་དཔོན་སློབ་སོགས་ཀྱིས་ཕྱག་མོ་ཞུ་
བ་གནང་། གང་གསུང་འགྲུབ་པའི་བདེན་ཚིག་ ཅན་ཞིག་ཏུ་སྣང༌། དགུང་ལོ་གྱ་་
གསུམ་སྟེང་དུ་གཤེགས། གདུང་བཞུས་སྐབས་སྤུར་ཁང་སྟེང་དུ་འཇའ་ཚོན་ཟླུམ་པོ་ཤར་
བ་ ཀུན་ གྱིས་ མཐོང་། འདིའི་ སྤྲུལ་ སྐུ་ མ་ ཟུར་འཇམ་ དབྱངས་ བསྟན་ འཛིན་ ཉི་ མ།
འབྱུང་འགྱུར་གཟིགས་པའི་སྙན་པ་ཆེ། ཐུགས་རྒྱུད་འབྱོང་ཞིང་ཚུགས་ཐུབ་པས་གཞན་
གྱིས་གཏིང་མི་དཔོགས་པ་ཞིག་ཡིན་ཡང་། སོ་དགུ་བ་ལ་གཤེགས། དེའི་སྐུ་འཕྲེང་ཕྱི་
མ་མ་ཟུར་ངག་དབང་ཡར་འཕེལ་གཞོན་དུས་བླ་བྲང་དུ་ཐུགས་གཉེར་གནང་། གཞོན་
ནུ་ ནས་ བསླབ་ ཁྲིམས་ མིག་ འབྲས་ ལྟར་ བསྲུང་ ཞིང༌ རྒྱུན་ དུ་ མཚམས་ བསྙེན་ པ་ དང༌། །
46



ལམ་རིམ་བློ་སྦྱོང་གཏོང་ལེན་སྒོམ་པ་སོགས་ལ་ཚེ་གང་བོར་གཞོལ་ཞིང་། རྒྱུ་རྫས་གང་
ཡོད་ཆོས་ཕྱོགས་ སུ་ གཏོང་ གསོག་འཇོག་གཏན་མི་བྱེད། དགོན་འདིའི་ཁྲི་ བ་ དང་།
དུས་འཁོར་མཁན་པོ་གནང་ཞིང་། ཀུན་རིག་ས་ཆོག་གི་ཆོ་ག་གསུང་རྩོམ་གནང་ནས་
རྡུལ་ ཚོན་ སྒྲུབ་ མཆོད་ བཙུགས་ ཤིང་ མཆོད་ རྫས་ གཏོང་ ཐེབས་ སྦྱོར་འཇགས་ མཛད།
གཞན་གསུང་རྩོམ་བསླབ་བྱའི་སྐོར་དུ་མ་ཡོད་ལ། གསུང་རྩོམ་གང་ཡང་གོ་བདེ་བར་
འདུག དེའི་སྤྲུལ་སྐུ་སྟོང་སྐོར་སྐུ་འཕྲེང་བཅུ་གསུམ་པའི་སྐུ་གཅུང་དུ་འཁྲུངས་པ་འདི་
ལགས་སོ། ། རྒྱ་ཏིག་དཔོན་སློབ་དཀོན་མཆོག་ཡར་འཕེལ་བ། སྟོང་འཁོར་འཇམ་་་
དབྱངས་བསྟན་འཛིན་རྒྱ་མཚོ་དང་མཉམ་དུ་བླ་བྲང་བཀྲ་ཤིས་འཁྱིལ་དུ་ཕེབས་ནས་་་
ཐུགས་གཉེར་གནང༌། རབ་རྒན་འཇམ་དབྱངས་དང་འཛིན་གྲྭ་གཅིག ཀུན་མཁྱེན་
འཇིགས་མེད་ཞབས། བཀའ་འགྱུར་བ་འཇིགས་མེད་རབ་རྒྱས་ སོགས་བསྟེན་ནས་་་་
གསན་པ་རྒྱ་ཆེ། ཁྲིར་བཞུགས་ནས་འཆད་ཉན་དམར་ཞིང༌། དགེ་བཤེས་རྣམས་ལ་
འཕྲོས་པ་དང་དོགས་སློང་གིས་དུས་འདའ་བ་མཛད་པས་སྐྱེད་ཐོན། འགྲིག་ཁྲིམས་དམ།
རྒྱུན་དུ་འདོད་ཆུང་ཆོག་ཤེས་ཀྱིས་སྒྲུབ་པ་ཉམས་ལེན་ལ་གཞོལ། འཇུ་ལག་ཆུ་འགྲམ་
འདན་རྒན་པའི་སྒྲུབ་གནས་ཕུག་རིས་རི་ཁྲོད་དུ་བཞུགས། སྒར་གཞིས་ནས་ཆ་རྐྱེན་
ཙམ་ཡང་མ་བླངས་པར་དཀའ་སྤྱད་ཀྱིས་ཉིན་མཚན་ཁོར་ཡུག་ཏུ་འབད། - མ་ཎི་དུང་
ཕྱུར་ལོ་གསུམ་ལ་འགྲུབ། སྐུ་མཆེད་དགེ་སློང་ཞིག་ཡོད་པ་སྐུ་ཆས་སྐྱེལ་བར་སོང་བ་ཁྱོད་
སྡོད་ལ་མ་ཎི་ཐོན་གསུངས་བར་ཉིན་ཤས་བསྡད། ཉིན་ཞིག་རྗེའི་སྐུ་ཐང་ཞིག་བཀྲམ་
པའི་སྟེང་ནས་འོད་དཀར་པོ་ཁོང་གི་སྤྱི་གཙུག་ཏུ་ཟུག་པ་མཐོང༌། ཐུན་གྲོལ་ནས་ཞུས་
པར། ཁྱོད་འཁྲུལ་སྣང་ཡིན་འགྲོ། གཞན་ལ་མ་བཤད་ཅེས་དམ་དོག་མཛད། རབ་
རྒན་འཇམ་དབྱངས་པས་ཁྱོད་མ་ཎི་དུང་ཕྱུར་བསྒྲུབས་ཕྱིན་མདོ་སྔགས་ཀྱི་འཕྲོས་པ་བྱས་
ན་དཀའ་གནས་རྣམས་འཆད་རྩོད་གང་ལ་ཡང་སྔར་དང་མི་འདྲ་བའི་གོ་བ་ཟབ་མོ་ཞིག་
རྙེད་འདུག་པ་དགེ་སྦྱོར་གནད་དུ་སོང་བའི་རྟགས་རེད་ཅེས་གསུངས། འབྱུང་འགྱུར་
མངོན་སུམ་དུ་གཟིགས་པས་གང་གསུང་བསླུ་བ་མེད་པ་སོགས་ཉམས་རྟོགས་ཀློང་དུ་གྱུར།
ཟབ་ལུང་རི་ཁྲོད་བཏབ། གསུང་རྩོམ་ཡང་དགེ་ལྡན་ལེགས་འགྲེལ་འཇིགས་བྱེད་སྐྱེད་
རིམ་རྩོམ་འཕྲོ། མགུར་ཚན་ཐོར་བུ་ཀུན་མཁྱེན་བར་མའི་དྲུང་ནས་རྟེན་འབྲེལ་བསྟོད་
པའི་བཤད་ལུང་གསན་པའི་ ཟིན་བྲིས་བཅས་ཡོད། དགུང་ལོ་ དོན་ གྲངས་བཞུགས།
གདུང་རུས་ལ་དུང་དཀར་གཡས་འཁྱིལ་གྱི་དབྱིབས་ཆུང་ངུ་གཉིས་བྱུང་། འདི་བའི་
སྤྲུལ་སྐུ་མདོ་སྨད་ཆོས་འབྱུང་དུ་ཆོས་སྲིད་ཀྱི་མཁྱེན་རྒྱ་ཆེ་ཞིང་གཞན་ཕན་འབའ་ཞིག་ལ་
47



གཞོལ་བ་ཞིག་གོ་ཞེས་པ་ཙམ་ལས་རྣམ་ཐར་གཞན་མ་མཐོང་། དེའི་སྤྲུལ་སྐུ་རྗེ་དཀོན་
མཆོག་རྒྱ་མཚོ་ནི། རབ་བྱུང་བཅོ་ལྔ་བའི་ལྕགས་སྟག (སྤྱི་ལོ1890) ལ་ཟབ་ལུང་གི་ཐག་
ཉེ་བུང་ང་ལུང་དུ་འཁྲུངས། བྱ་ཁྱུང་གི་དགེ་བཤེས་ཤིག་དང་། སྡེ་ཚའི་ཨ་ཁུ་གྲགས་པ་
ཚང་དགེ་རྒན་དུ་བསྟེན་ནས་ཐུགས་གཉེར་ཤིན་ཏུ་དམར་བ་གནང་། སྒྲ་སྙན་སྨན་རྩིས་
ལོ་རྒྱུས་སོགས་ཐུན་མོང་གི་རིག་གནས་ཀུན་ལ་མཁས་ཤིང༌། སྙན་ངག་གི་ཚིག་སྦྱོར་བྱེད་
པ་ལ་སྤོབས་པ་མྱུར་ཞིང་ཚིག་ཉམས་མཛེས་པོ་ཐོན་པས་སྙན་ངག་པའི་མཚན་གྲགས་ཆེ།
ཆོས་གྲྭའི་དགེ་བཤེས་མིན་ཡང་། དབུ་ཕར་སོགས་ཀྱི་གོ་བ་བཟང་ཞིང་ལྷག་པར་ལམ་
རིམ་དང་སྔགས་ཕྱོགས་ལ་གཟིགས་རྒྱ་ཆེ། རྒྱལ་བ་ཐུབ་བསྟན་རྒྱ་མཚོས་པཎྜི་ཏ་མཁན་
པོའི་ཆོ་ལོ་གནང༌། ཞི་དུལ་བག་ཡོད་ཀྱིས་འདུལ་ཁྲིམས་ལྷག་མས་མ་གོས་པར་བསྐྱངས་
ཤིང་། སྡེ་ཚའི་ཨ་ཁུ་གྲགས་པ་ཚང༌། ཨ་ཁུ་ལྷ་སྡེ་ཚང་། སྒོམ་པ་ཆོས་གྲགས་ཚང་།
དངུལ་ཆུ་རྡོ་རྗེ་འཆང་། ཆུ་བཟང་ཡོངས་འཛིན་བློ་གྲོས་རྒྱ་མཚོ། ཨ་ལགས་ལ་ཁོ་རིན་
པོ་ཆེ། པཎ་ཆེན་ཡོངས་འཛིན་བསང་ཁོག་འཇིགས་མེད་ཚང་སོགས་མཁས་གྲུབ་ཀྱི་སྐྱེས་
ཆེན་དམ་པ་བཅུ་ཕྲག་དུ་མའི་ཞབས་པད་ཡུན་རིང་བསྟེན་ནས་དབང་ལུང་རྗེས་གནང་
ཁྲིད་དང་མན་ངག་སོགས་ཆོས་བཀའ་མང་དུ་གསན་བཞེས་མཛད་ཅིང་། བཀའ་ཆོས་
ཀྱི་གཏེར་མཛོད་དུ་གྱུར། ཕྱག་དཔེ་མང་དུ་བསྒྲིགས། ལྷག་པར་དཔེ་རྒྱུན་དཀོན་པའི་
དཔེ་ཆ་མང་བོ་ཕྱོགས་ཕྱོགས་ནས་འཚོལ་སྡུད་བྱས་ཏེ་ཉར་ཚགས་མཛད་ཅིང་པོད་ཁྲི་ཁར་
ལོངས། གསུང་རྩོམ་ཡང་། གསན་ཡིག ལམ་ཁྲིད་ཟིན་བྲིས། དབང་བཤད།
མཎྜལ་ བཤད་ པ། གསོལ་ འདེབས། གནས་ བསྟོད། གསུང་ མགུར་ བསླབ་བྱ།
ཆབ་ཤོག་སྐོར། ལོ་རྒྱུས་སྐོར། འདོན་ཆོག་སྐོར་སོགས་པོད་གསུམ་བཞི་ཙམ་ཡོད་ཀྱང་
དུས་འཇིག་གིས་མེད་བརླག་ཏུ་བཟོས། རབ་རྒྱལ་ས་གླང་ནས་ས་ཁྱིའི་བར་མཆོད་རྟེན་
ཐང་གི་དུས་འཁོར་མཁན་པོ་དང་། ཚོགས་ཆེན་ཁྲི་བ་བསྐྱར་བཞུགས་གནང་། བདེ་
རྒུ་མཁན་སྤྲུལ་དང་། ཕྲན་བདག་ སོགས་ སློབ་བུ་སྐྱ་སེར་མང་པོར། བདེ་གསང་་་་
འཇིགས་གསུམ་དང་བདེ་མཆོག་ལུས་དཀྱིལ། ནཱ་རོ་ཆོས་དྲུག མ་གཅིག་གྲུབ་རྒྱལ་ཚེ་
དབང་། སྒྲོལ་དཀར་དང་དབྱངས་ཅན་མའི་ཆོས་སྐོར་ས་སྐྱའི་གསེར་ཆོས་བཅུ་གསུམ།
མགོན་ པོ་ དང་ རྣམ་ སྲས་ ཆོས་ སྐོར། གཅོད་དབང་། གཅོད་ཁྲིད། འཕོ་ ཁྲིད།
ལམ་ཁྲིད་སོགས་དབང་ལུང་རྗེས་གསུམ། ཁྲིད་དང་མན་ངག་སོགས་ཟབ་ཆོས་ཀྱི་་་༌་
གདམས་པ་མང་དུ་བསྩལ་ཞིང་།. སུམ་རྟགས། སྙན་ངག གསོ་རིག་བཅས་ཀྱི་དཔེ་
ཁྲིད་ཀྱང་གནང་། སྐུ་ཚེ་གང་བོར་མཚམས་བསྙེན་པ་མང་དུ་སོང༌། གཉན་ཁྲོད་དུ་
48



ཐེངས་གཉིས་ཕེབས། ཐེངས་གཉིས་པ་རབ་རྒྱལ་ས་ཁྱིའི་དཔྱིད་ཟླ་ཐ་ཆུང་ལ་ཕེབས་ཏེ་
ཆུ་མིག་འགྲུབ་ཉིན་མྱེ་ཐུར་ལུང་བའི་ ལྷ་ལུང་གོང་མ་ནས་ཉེས་མེད་ཉེས་བཏགས་ཀྱིས་
བཟུང་སྟེ་ཁྱེར། . བཙོན་ཁང་ཕྱི་རོལ་དུ་བཀག་བསྲུང་བྱས་ཏེ་འདྲི་རྟོག་བྱེད་སྐབས་་་་
གཟུགས་སྐུའི་བཀོད་པ་བསྡུས། དགུང་ལོ་རེ་དགུར་སོན། གཅིག་དགུ་བརྒྱད་ཅུའི་
ལོར་མི་དམངས་སྲིད་གཞུང་ནས་རྗེ་འདི་བ་སོགས་ང་བརྒྱད་ལོར་བཙོན་བཅུག་བྱས་པའི་
བླ་སྤྲུལ་ཚང་མ་ཉེས་མེད་དཀར་འདོན་བྱས་སོ། །
ཚང་ང་དཔོན་སློབ་དཀོན་མཆོག་རྒྱ་མཚོ་བླ་བྲང་བཀྲ་ཤིས་འཁྱིལ་གྱི་དགེ་བཤེས།
རྒྱ་ཏིག་དཀོན་མཆོག་ཡར་འཕེལ་དང༌། རབ་རྒན་འཇམ་དབྱངས་གསུམ་འཛིན་གྲྭ་
གཅིག རིགས་ལུང་ལ་འགྲན་ཟླ་མེད། མདོ་སྔགས་རིག་གནས་སྤྱི་དང་ཁྱད་པར་རྩིས་
ལ་མཁས། དུས་འཁོར་ཐུགས་ཉམས་སུ་བཞེས། ཐུའུ་བཀྭན་ཆབ་ཤོག་ཏུ་རྒྱ་ཏིག་གོང་
མ་དང་འདི་བ་གཉིས་ལ་བསྔགས་བརྗོད་ཆེ། སྐུ་ཚེ་སྨད་དུ་ལོ་གྲངས་བཞི་བཅུ་ལྷག་ལ་
ཉིན་མཚན་སྦྲེལ་ཏེ་དགེ་སྦྱོར་འབའ་ཞིག་མཛད། དབྱངས་ཅན་མའི་ཞལ་གཟིགས་པར་
གྲགས། ཁྲི་ཁུར་བཞག་ནས་ཀྱང་སྐུ་ཚེ་འཁྱོང་གི་བར་དགོན་པའི་སྐུ་དོན་གཙོ་བོ་རྣམས་
ལ་ཞལ་བཀོད་དང་དེ་བསྟུན་བསྒྲུབས་པ་ཞིག་ཡོད་པས་དུས་འཁོར་གྲྭ་ཚང་ཚུགས་ཐུབ་པ་
ཡང་རྗེ་འདིའི་ཕྲིན་ལས་སུ་སྣང་། དགུང་ལོ་དོན་གྲངས་བཞུགས། འདིའི་སྤྲུལ་སྐུ་
གདུལ་བྱ་ཉམ་ཐག་ལ་བརྩེ་བ་ཆེ་བ་དང་། འདོད་ཆུང་ཆོག་ཤེས་ཀྱི་བྱ་བཏང་ལྟ་བུར་
སྣང་ཞེས་པ་ཙམ་ལས་མི་གསལ། དེའི་སྤྲུལ་སྐུ་བློ་བཟང་ཡར་འཕེལ་ཆུང་དུས་བླ་བྲང་དུ་
བསྡུས་ཚད་སོགས་སྦྱངས། བློ་འཛིན་དང་རྣམ་དཔྱོད་ཆེ་བར་གྲགས། མཆོད་རྟེན་
ཐང་གི་མཁན་ཁྲི་ཆེ་ཆུང་གཉིས་རིམ་པར་བཞུགས། རྒྱལ་ཁབ་གསར་བ་བཙུགས་ནས་
སློབ་གྲྭར་བོད་ཡིག་དགེ་རྒན་བྱས། རབ་རྒྱལ་ས་ཁྱི་ལ་བཙོན་དུ་གཤེགས། དགུང་ལོ་
ང་གྲངས་སོན། བདེ་རྒུ་ཞབས་དྲུང་བཙོན་འགྲུས་སེང་གེ་ཀུན་མཁྱེན་བར་མ་གདན་
སར་འགོད་སྐབས་ སྟོང་འཁོར་བསོད་ནམས་རྒྱ་མཚོའི་སྐུ་ཚབ་ཏུ་བཀྲ་ཤིས་འཁྱིལ་དུ་
ཕེབས། མཁན་པོའི་ཆོ་ལོ་གནང་བས་མཁན་པོ་སེང་གེར་གྲགས། དེའི་སྤྲུལ་སྐུ་བདེ་
རྒྱ་མཁན་རྒན་དབུས་སུ་ཕེབས་ནས་ཡུན་རིང་བཞུགས། གསུང་སྐད་བཟང་བས་ཨོ་ཐོག་
ཏཱ་བེ་ལིའི་དགོན་པར་དབུ་མཛད་དུ་བྱོན། དགོན་འདིའི་ཁྲིར་བཞུགས། དེའི་སྤྲུལ་སྐུ་
ཡེ་ཤེས་བསྟན་འཛིན་ཁྲིར་བཞུགས་པ་འགའ་ཞིག་གི་བྱེད་སྤྱོད་ཀྱིས་ཟུར་བཞུགས་མཛད།
འདི་སྐབས་དགོས་དབང་དུ་མས་སྟོང་སྐོར་སྐུ་འཕྲེང་དགུ་བ་པེ་ཅིང་དུ་བཞུགས་པ་ལ་ཞུས་
ཏེ་མཚན་གྱིས་ཁྲི་བྱིན་གྱིས་བརླབས། སྐྱ་བོ་དཔོན་སློབ་སློབ་ཆུང་དུ་བསྐོས། བདེ་རྒུ་
A g



དར་རྒྱས་རྒྱ་མཚོ་དང་། བདེ་རྒུ་མཁན་པོ་འདི་གཉིས་ཀྱི་སྐྱེས་རྒྱུད་དུ་དུས་ཕྱིས་བར་ཡོད་
ཅིང་། སྒར་ཁག་ཅིག་ཏུ་བཞུགས།
མ་ཁྱི་བླ་མ་སྐུ་འཕྲེང་དང་པོ་སེང་གེ་བཟང་བོ་སྟོང་འཁོར་མདོ་རྒྱུད་རྒྱ་མཚོའི་དངོས་
སློབ། དེའི་སྤྲུལ་སྐུ་ཤཱཀྱ་བཟང་བོ། འདི་བ་སྟོང་འཁོར་བསོད་ནམས་རྒྱ་མཚོའི་དངོས་
སློབ། དེའི་སྤྲུལ་སྐུ་མ་ཁྱི་བསྟན་པ་རབ་རྒྱས། སྒྲུབ་པ་ཉམས་ལེན་ཁོ་ནར་འབད།
སྐུ་ཚེ་སྨད་ལ་ཀ་དྲོད་མཚོ་ཁར་སྒོམ་སྒྲུབ་མཛད། བདེ་མཆོག་གི་ཡབ་རི་དང་ཡུམ་རི་ཞེས་
པའི་བྲག་རི་རྩེ་མོ་གནམ་ལ་བསྙེགས་པ་རི་རྩེ་ཕན་ཚུན་བར་ཐག་གཞུ་འདོམ་ཉིས་བརྒྱ་ལྷག་
ཡོད་པ་འདབ་ཆགས་ལས་སེམས་ཅན་གཞན་ཐར་དཀའ་པའི་རི་རྩེ་གཉིས་འདི་བས་ཐག་
པས་སྦྲེལ། ཐག་པའི་སྟེང་དུ་དར་ལྕོག་མང་བོ་འཕྱང་འཕྲུལ་ལྟར་བཏགས་པ་ཕྱིས་སུ་
ཡང་མཇལ་རྒྱུ་ཡོད་པ་དེ་བར་སྣང་དུ་འཕུར་ཏེ་འཐེན་པར་གྲེགས། ཀ་དྲོད་མཚོ་ཁར་
ཡུན་རིང་ཁེར་རྐྱང་དུ་བཞུགས་ཤིང་ཞབས་ཕྱི་རྣམས་ཟླ་བ་ཆ་རེའི་མཚམས་སུ་བྲོ་ཁ་བསྐྱལ་
བ་མ་གཏོགས་སྒྲུབ་གནས་སུ་འོང་དུ་མི་འཇུག་ཅིང་། ང་ཡང་ཞག་སྡོད་བྱེད་དུ་མི་
འཇུག ཉིན་ཞིག་ཞབས་ཕྱིས་བྲོ་ཁ་བསྐྱལ་བར་སོང་བས་ཉི་མ་ནུབ་ཁར་ཐོན། བྲོ་ཁ་
ཞོག་ལ་ཕྱིར་སོང་གསུངས་པར། ད་ས་རུབ་པས་མི་ཐོན་ཞུས། འོ་ན་སྒོམ་ཁང་གི་ཕྱི་
རོལ་བྲག་རྩར་ཉོལ་གསུངས་ནས་སྡོད་དུ་བཅུག མཚན་དུས་སུ་མི་ནག་པོ་ཞིག་བྲག་
ཐོག་ནས་མཆོངས་ལྡིང་བྱས་ཏེ་སྒོམ་ཁང་གི་རྩེར་བབས། ཞབས་ཕྱི་བས་འཇབ་ནས་
བལྟས་ཚེ་ལུས་ལ་སྤུ་རིང་བོ་སྐྱེས་ཤིང་མི་ལས་སྦོམ་ཞིང་མཐོ་བའི་སེམས་ཅན་ཞིག་གིས་བུང་
ཤིང་ སྐམ་ པོ་ ཁུར་ ཅིག་ སྒྲུབ་ ཁང་ གི་ སྒོ་ ཁར་ བཞག་ཏེ་ བྲག་ ཐོག་ ཏུ་ འགོས་ ནས་ སོང་།
ཞབས་ཕྱི་བས་མི་དྲེད་ཡིན་ནམ་སྙམ། དེ་རྗེས་སུ་སྐྲ་དང་སྨ་ར་དུང་ལྟར་དཀར་བ་ཕྱིང་
ལྭ་གྱོན་པའི་རྒད་པོ་ལོ་ལོན་ཞིག་སྒྲུབ་ཁང་ནང་དུ་སོང་། ཁོང་གཉིས་སྔགས་སྐད་ལྟ་བུ་
ཞིག་ལབ་ཅིང་ཡུད་ཙམ་འགོར། རྒད་པོ་དེས་སྐྱེ་ཐང་གི་ཁུག་ཏུ་ཐུད་རིས་འགའ་བ ཏུམ་
ཡོད་པ་ཞིག་རུམ་ནས་བཏོན་ཏེ་བཞག་ཅིང་སོང་། ནངས་པར་ཞབས་ཕྱི་བས་མདང་
དགོང་ཡོང་བའི་མི་དེ་དག་སུ་ཡིན་ཞུས་པས། ཨ་མྱེ་ཀ་དྲོད་བྲོ་ཁ་དང་བུད་ཤིང་བསྐྱལ་
འོངས་པ་རེད། གཞན་ལ་བཤད་མི་ཉན་གསུངས། ནངས་ཇ་འཐུང་སྐབས་ཐུད་རིས་
ཟོས་པས་བྲོ་ཤིན་ཏུ་ཞིམ་པོ་འདུག་པས་འགྲོ་ཁར་ཐུད་རིས་གཉིས་བརྐུས་ནས་རུམ་དུ་
བཅུག ཁྱོད་ཀྱིས་ཟ་མ་སོགས་རྐུས་ནས་ཁྱེར་མེད་དམ། འཁྱེར་མི་ཉན་གསུངས་པར་
མེད་ཅེས་ཞུས། ལམ་རྐེད་དུ་ལྷས་རྐོ་ཟེར་སར་མ་སྲོས་(ངལ་གསོ་བྱས)ནས་ཐུད་དེ་
བླངས་པ་ན་རྡོ་རུ་གྱུར་འདུག་ཅེས་རྒན་པོའི་ཁ་རྒྱུན་དུ་འདུག དེའི་སྤྲུལ་སྐུ་ངག་དབང་
50



བློ་བཟང་ཆོས་འཛིན་མཚན་ཅན། འབྱུང་འགྱུར་གཟིགས་པའི་སྙན་པ་ཆེ། ཐུའུ་་
བཀཱན་དམ་ཆོས་ཉི་མས་ཀྱང་འདི་བར་ལུང་བསྟན་ཞུས་ཤིང༌། ཁོང་གི་རྩར་ལུང་བསྟན་
ཞུ་རུ་སོང་བ་རྣམས་ལ་ཡང་། མ་ཁྱི་ཚང་ལ་ཞུས་གསུངས་སྐད། འདོད་ཆུང་ཆོག་ཤེས་
ཀྱིས་ཚེ་གང་བོར་ཁ་ཏོན་དགེ་སྦྱོར་གནང༌། བཀའ་ཆོས་ཀྱི་རྒྱུན་སྤེལ་བ་དང་། རབ་
བྱུང་དགེ་ཚུལ་སློང་མང་དུ་བསྒྲུབས། ཐུགས་རྒྱུད་ཤིན་ཏུ་བཟང་ཞིང་གྲྭ་རྐྱང་དང་གྲོང་
བ་གཉོམ་ཆུང་ལ་ཟས་ཟ་མ་གོན་རྒྱུ་དང་དོང་ཚེ་སོགས་ཕངས་པ་མེད་པར་གནང༌། རབ་
རྒྱལ་ཤིང་ལུག་ལོའི་གསུམ་པའི་ཉེར་ལྔར་གཤེགས་དགུང་ལོ་གྱ་གྲངས་བཞུགས། ཨ་བན་
ལྷ་རམས་པ་བསོད་ནམས་འོད་ཟེར་བ་དབུས་སུ་ཕེབས། སྒོ་མང་ཐུགས་གཉེར་ཕྱིན་ཏེ་
ལྷ་རམས་པ་གནང་། དགོན་འདིའི་ཁྲིར་བཞུགས། སྟོང་འཁོར་སྐུ་འཕྲེང་ལྔ་བ་དང་
དྲུག་པའི་དུས་ཐོག་ཡིན། དགུང་ལོ་དོན་གྲངས་བཞུགས། དེའི་སྐུ་འཕྲེང་ཕྱི་མ་དང་།
མ་ཎི་སྤྲུལ་སྐུ་སོགས་མི་ངན་གྱི་ཁར་ཆད་དེ་སྟོང་འཁོར་རིན་པོ་ཆེ་དགོན་བདག་ཡིན་མིན་
གྱི་རྩོད་གླེང་བསླངས། གྲྭ་ཚང་མང་ཕྱོགས་དང་ཉུང་ཕྱོགས་གཉིས་སུ་གྱེས། གྲྭ་ཚང་
གཅིག་རྣ་བུག་གི་དགོན་པ་ལུང་བ་ཟེར་སར་གཞིས་བཟུང་སྟེ་རེ་ཞིག་བསྡད། ཟི་ལང་
ཨན་འབན་ལ་གཏུགས་ནས་གྱོད་ཐག་བཅད་པས། སྟོང་འཁོར་རིན་པོ་ཆེ་ལ་དགའ་
ཕྱོགས་རྒྱལ་ཁ་ཐོབ། ཨ་བཎ་ཚང་དང་། མ་ཎི་བའི་སྒར་ཁ་མེད་པར་བཏང་། མ་ཎི་
པའི་སྐྱེ་རྒྱུད་དེ་ནས་ཆད། ཨ་བཎ་བླ་མ་དེའི་སྤྲུལ་སྐུ་བླུས་ཀྱང་མཁན་ཟུར་གྱི་སྒར་ཁ་
མེད་ནས་ཅུང་ཟད་འགོར་ཞིང་། སྟོང་འཁོར་སྐུ་འཕྲེང་འདི་བའི་སྐུ་རིང་ལ་ཨ་བན་སྐྱེས་
སྤྲུལ་སོག་ཡུལ་དུ་ཕེབས་ནས། གསེར་ཟངས་ཀྱི་རྒྱལ་མཚན་ཆ། དངུལ་ཟངས་སྤྱི་
བླུགས་མཆོད་རྫས། རུས་རྒྱུན་ཉི་ཤུ་སོགས་ཀྱི་འཇོག་པ་བྱས་ཤིང་འགྱོད་བཤགས་ཕུལ་
བས། སྒར་ཁ་དང་མཁན་ཟུར་གོ་གནས་སླར་ཡང་གནང་། མཁན་ཁྲིར་བཞུགས།
རྒྱལ་ ཁབ་ གསར་ ཚུགས་རྗེས། སྨན་ པ་ དང་ བོད་ ཡིག་ དགེ་ རྒན་ སོགས་ བྱས་ ཤིང༌།
རབ་རྒྱལ་ས་ཁྱི་ལ་བཙོན་དུ་འདས། དགུང་ལོ་ལྔ་བཅུ་རྩ་མཐོན་སླེབས། སྐྱ་བོ་ཞབས་
དྲུང་སྐུ་ཐོག་གོང་མ་དགོན་ལུང་གི་དགེ་བཤེས་ཤིག་ཡིན། སྐུ་འཕྲེང་གསུམ་པ་ཡོན་ཏན་
འཕེལ་རྒྱས་སྐུ་འབུམ་ཆོས་གྲྭར་ཞུགས། ཐུགས་རབ་ཆེ་ཞིང་སྐུ་ཡོན་བསླབ་སྦྱངས་ལ་
ཤིན་ཏུ་བརྩོན་པ་བྱས། འདུལ་བའི་ཀུན་སྤྱོད་རྣམ་པར་དག་ཅིང་ཚོགས་བསགས་སྒྲིབ་
སྦྱོང་གིས་མཚོན་ཉམས་ལེན་རྒྱུན་སྐྱོང་མཛད། དུས་འཁོར་མཁན་ཁྲིར་བཞུགས་སྐབས་
ས་ཆོག་དང་སྦྱིན་བསྲེག་ཚུགས། ། གསེར་ཁང་རིན་པོ་ཆེ་དགོན་འདིར་ཕེབས་ནས་དུས་
འཁོར་དབང་ཆེན་གནང་བ་དང༌། ཇོ་ལ་དབུལ་རྒྱན་ཕུལ་བ་སོགས་ཀྱི་སྐབས་འདི་བས་



སྐུ་གཡོག་ཞབས་ཕྱི་བསྒྲུབས། འདི་བའི་རྗེས་སུ་སྐུ་འཕྲེང་གཉིས་ཙམ་བྱོན། དེའི་སྐྱེས་
རྒྱུད་ད་ལྟ་ཡང་ཡོད། གོང་གསལ་གྱི་མཁན་སྤྲུལ་འདི་དག་སྟོང་འཁོར་སྐུ་འཕྲེང་རིམ་
བྱོན་དང་བླ་སློབ་ཟུང་འབྲེལ་གྱིས་དགོན་འདི་ལུགས་གཉིས་ཀྱིས་བསྐྱངས་ཤིང་ཕན་པའི་
ལག་རྗེས་ཅི་རིགས་བཞག་ཡོད་ལ། མཁན་ཟུར་གྱི་གྲལ་མཚམས་དང་སྒར་ཁ་ཡང་་་
ཚུགས་ཡོད་དོ། །མཁན་ཁྲིའི་གདན་རབས་སྔ་ཕྱིའི་གོ་རིམ་ལྟར། རྣམ་ཐར་མཛད་རྗེས་
ཅུང་ཟད་ཆ་ཚང་ཞིག་འབྲི་འདུན་ཡོད་ཅིང་། དུས་ཕྱིས་བྲིས་པའི་གདན་རབས་དང་བླ་
སྤྲུལ་དག་གི་རྣམ་ཐར་ས་བོན་ཙམ་ཡང་མ་རྙེད་པས་མདོ་སྨད་ཆོས་འབྱུང་དུ་འཁོད་པ་ཟུར་
དུ་བཏོན། རང་གི་རྣ་ཐོས་ལ་ཡོད་པའི་གཏམ་ཐར་ཐོར་དང་རང་གིས་ཞལ་ཟིན་ཅིང་
ངེས་ཆ་ཡོད་པའི་མཁན་སྤྲུལ་དག་གི་མཛད་སྤྱོད་གལ་ཆེན་རིགས་ཀྱིས་ཧོར་ཁོང་བསབས་
ཁུལ་འདི་འདྲ་ཞིག་ལས་མ་ཕེར་རོ། །ཕྱིས་སུ་སྔོན་ཆད་ཀྱི་ཡིག་ཚང་སོགས་ལག་ཏུ་ཆུད་ཚེ་
བསྐྱར་བཅོས་བྱེད་པར་འདོད་དོ། ། དགོན་པའི་ལྷ་ཁང་འདུ་ཁང་དང་རྟེན་གསུམ་སྐོར།
དགོན་འདི་རབ་བྱུང་བཅུ་གཅིག་པའི་མེ་ཕག་ལ་བཏབ་ནས། རབ་བྱུང་བཅུ་དྲུག་པའི་
ས་ཁྱིའི་བར་ལོ་སུམ་བརྒྱ་དང་བཅུ་གཅིག་སོང་བར། ས་འགུལ་དང་མེ་ཆུའི་འཇིགས་པ།
ཆུ་ཡོས་དུས་ཟིང༌། ཐུང་དྲི། བཀང་ཞུའི་དུས་ཀྱི་ཧོས་དམག་གི་གནོད་པ་སོགས་མ་
བྱུང་བའི་དགོན་རྙིང་ཁྱད་པར་ཅན་ཞིག་ཡིན་སྟབས། ལྷ་ཁང་འདུ་ཁང་གི་བཟོ་བཀོད་
གནའ་དུས་ཀྱི་ཁྱད་ཆོས་མངོན་པར་འཕགས་ཤིང་། རྟེན་རྙིང་དཔེ་ རྙིང་ལོ་རྒྱུས་རྒྱུ་་
མཚན་ཅན་མང་དུ་ཡོད་པ་ཞིག་ཡིན། ལྷ་ཁང་འདུ་ཁང་བསྡོམས་པའི་བཅུ་གསུམ་ཡོད་
དེ། བྱམས་ཁང་། དགོན་འདི་མ་བཏབ་གོང་ནས་ཡོད་པར་གྲགས། བདེ་རྒུ་དར་
རྒྱུས་རྒྱ་མཚོ་མཁན་ཁྲིར་བཞུགས་སྐབས་ཞིག་གསོས་བྱས། འདུ་ཁང་གོང་མ་ཕྱིས་སུ་
སྔགས་ཁང་བྱས་པ་དེ་ དགོན་པ་གསར་འདེབས་སྐབས་ཀྱི་འདུ་ཁང་ཡིན་པར་གྲགས།
ཇོ་ཁང་སྟོང་འཁོར་བསོད་ནམས་རྒྱ་མཚོས་བཞེངས་པའི་དུས་གསུམ་སངས་རྒྱས་ལྷ་ཁང་
སྟེ་ལྷ་ཁང་སྔོན་མོ་ཟེར་ཞིང༌། རྗེ་གསེར་ཁང་རིན་པོ་ཆེས་གཙོ་སྐུར་དབུ་རྒྱུན་ཕུལ་རྗེས་
ཇོ་ཁང་དུ་གྱུར། འདུ་ཁང་ཆེན་མོ་གྱན་བརྒྱ་དང་དྲུག ཀ་རིང་བཅུ་གཉིས་ཡོད་པ་
འདི་སྟོང་སྐོར་སྐུ་འཕྲེང་དྲུག་པའི་སྐུ་རིང་ལ་གྲྭ་འཚོགས་རྒྱས་ཏེ་མ་ཚུད་པར། ཐུའུ་
བཀན་ཆོས་ཀྱི་ཉི་མ་མཁན་ཁྲིར་བཞུགས་སྐབས་རྒྱ་ཇེ་ཆེར་བཏང་ནས་གསར་བཞེངས་
མཛད་ཅིང་། རབ་རྒྱལ་མེ་བྱ་ལ་གསར་གསོས་བྱས། སེང་གདོང་མའི་ལྷ་ཁང་ཡང་
སེང་གདོང་ཆོས་སྐོར་གསུངས་པའི་སྟོང་འཁོར་སྐུ་འཕྲེང་དྲུག་པའི་སྐུ་རིང་ལ་བཞེངས་
པར་གྲགས། གཞན་རྗེ་སྟོང་སྐུའི་ལྷ་ཁང་། མགོན་ཁང་། བཙན་ཁང་། ལྷ་མོ་ཕོ་
52



བྲང་། གནས་བདག་ཁང་སོགས་ཀྱང་སྟོང་འཁོར་སྐུ་འཕྲེང་ལྔ་བ་དང་དྲུག་པའི་སྐུ་རིང་
ལ་བཞེངས་པ་ཤ་སྟག་རེད། དགོན་པའི་རྒྱབ་ཀྱི་ཀླུ་མ་དྲོས་པའི་ལྷ་ཁང་གསེར་ཁང་རིན་
པོ་ཆེས་ཞལ་བཀོད་གནང་བ་ལྟར་བཞེངས་ཞེས་གསེར་ཁང་རྣམ་ཐར་ན་ཡོད། དུས་
འཁོར་འདུ་ཁང་ སྟོང་འཁོར་ཐུབ་བསྟན་འཇིགས་མེད་རྒྱ་ མཚོའི་ སྐུ་རིང་ལ་བཞེངས།
འཇམ་དབྱངས་ཀུན་གཟིགས་ལྷ་ཁང་དཔའ་རིས་དགེ་བཤེས་ཆེན་མོ་བློ་བཟང་ཆོས་འཕེལ་
ལགས་ཀྱིས་རབ་བྱུང་བཅོ་ལྔ་བའི་མཇུག་ཙམ་ལ་བཞེངས། གཞན་ཡང་སྟོང་འཁོར་ནང་
ཆེན་སྔོ་ཁོ་སྒར། ཟུར་གཞིས་སྒར། མ་ཟུར་སྒར། མ་ཁྱེ་སྒར། ཚང་ང་སྒར། སྐྱ་
པོ་སྒར། ཨ་བན་སྒར། སྟོབས་ཚང་སྒར། རྒྱུ་ཏིག་སྒར་སོགས་སྒར་ཁག་རྙིང་བ་
རྣམས་དང༌། གྲྭ་ཤག་མང་པོར་ལྷ་ཁང་མཆོད་ཁང་། སྐུ་གསུང་ཐུགས་རྟེན། རྟེན་
རྙིང་དཔེ་རྙིང་ཚད་མེད་པ་མཆིས། དགོན་འདིའི་རྟེན་བྱིན་ཅན་གྱི་སྐོར་ལ། རྟེན་གྱི་
གཙོ་བོ་འདུ་ཁང་ཆེན་མོའི་ཚེ་དཔག་མེད་ལི་སྐུ། དགོན་འདི་གསར་འདེབས་སྐབས་ས་
འོག་ནས་ཐོན་པའི་ཀརྨའི་དུས་ཀྱི་རྟེན་ཡིན་ལ། སྟོང་འཁོར་ནང་ཆེན་དུ་བཞུགས་པའི་
ཀརྨ་སྐུ་འཕྲེང་གི་ཐང་ཀ་ཡང་ཀརྨའི་དུས་ཀྱི་རྟེན་དུ་གྲགས། རྗེ་བསོད་ནམས་རྒྱ་མཚོས་
བཞེངས་ཤིང་། གསེར་ཁང་རིན་པོ་ཆེས་དབུ་རྒྱན་ཕུལ་བའི་ཇོ་སྐུ་སངས་རྒྱས་འོད་སྲུང་
གི་འཕེལ་གདུང་ཨ་རུ་ར་ཙམ་ནང་རྟེན་དུ་བཞུགས་པ་དེ་གསུང་ལན་དུ་མར་བྱོན་པ་དང༌།
ལྷ་འབྲུམ་མཆེད་སྐབས་དགོན་འདིའི་དགེ་འདུན་པ་མང་པོ་ཞིག་གྲོངས་པས། ཉིན་ཞིག་
སྐུ་འདིས་ལྷ་འབྲུམ་བཞེས་པ་ཀུན་གྱིས་མཐོང་ཞིང་དེ་ནས་ལྷ་འབྲུམ་གྱི་རྒྱུན་ཆད་པར་
གྲགས། ཡང་ཁེང་ཞི་ཀ་ལི་འབོའུ་ཟེར་བའི་བུད་མེད་ཅིག་གིས་བྱུ་རུའི་འཕྲེང་བ་ཞིག་
དབུ་རྒྱུན་དུ་ཕུལ་བས་ཟ་འཕྲུག་ཆེ་བའི་རྔོ་མཆེད་ཅིང་། ཇོ་སྐུས་ཀྱང་བཞེས་པ་མཐོང་
ནས། བྱུར་འཕྲེང་བླངས་ཏེ། མནོལ་བསངས་དང་ཁྲུས་གསོལ་མང་དུ་བྱས་པས་ཀེའུ་
ལོའུ་ཟེར་བའི་རྔ་ནད་རྒྱུན་ཆད་པ་བྱུང་། རབ་རྒྱལ་མེ་བྱ་ལ་སྤྱན་ཆབ་བབས་པ་ཀུན་
གྱིས་མཐོང་སྣང་དུ་གྲུབ། ཇོ་ཁང་སྒོ་ལྟག་གི་ཕྱག་རྡོར་གྱི་སྐུ་མདུན་དུ་ཁྲུ་གང་ཙམ་བསྣུར་
བ་དང་། ནང་ཆེན་གྱི་རྗེ་སྐུ་ཞིག་ལ་བདུད་རྩི་མང་དུ་བབས་པ་དང་། འདུ་ཁང་ཆེན་
མོས་ ཐོག་བཞེས། འདུ་ཁང་ཀླད་ཀྱི་ལྷ་མོ་ ཕོ་བྲང་གི་སྒོར་དྲེལ་རྗེས་བབས་པ་དང༌།
འདུ་ཁང་གི་རྟེན་གྱི་གཙོ་བོ་ཚེ་དཔག་མེད་ལ་སྤྱན་ཆབ་བབས་པ་སོགས་ཀྱང་དུས་དེར་
བྱུང་། མགོན་པོའི་རྟེན་ཐང་བྱིན་ཅན་གནའ་དུས་མེ་ཤོར་བ་མ་ཚིག་པས་མགོན་པོ་མེ་
ཐུབ་མར་གྲགས་པ་དང༌། སྟོང་འཁོར་བསོད་ནམས་རྒྱ་མཚོས་མན་ངག་ལྟར་བཞེངས་
པའི་ཆོས་རྒྱལ་ནང་སྒྲུབ་ཀྱི་རྟེན་ཐང་བྱིན་ཅན། ལྷ་མོ་རྟེན་ཐང་བྱིན་ཅན། ཟུར་ཞི་
53



འཇམ་ དབྱངས་ ཆོས་ གྲགས་ ཀྱི་ ཐུགས་ དམ་ གྱི་ རྟེན་ ཚངས་ པའི་ རྟེན་ ཐང༌ བྱིན་ ཅན།
གཞན་ཡང་མཁའ་སྤྱོད་མ་དང༌། བདེ་མཆོག་འགངས་ཅན། རྗེ་འཛམ་ཁྲི་མ། རྗེ་
གླིང་འཕུར་མ། རྭ་སྟོད་ཐུགས་རྗེ་ཆེན་པོ། རྭ་སྟོད་ཇོ་པོ། མགོན་པོ་བུམ་ལྟོ་མ།
ས་སྐྱའི་རྟེན་ཚོགས་བདག་སྔོན་དུས་སྟོང་འཁོར་ནང་ཆེན་གྱི་མཆོད་ཁང་ཇིབས་ཚེ་གདུང་
མ་ཕྲག་ཏུ་ཁུར་ཏེ་རྟེན་གཞན་ལ་གནོད་པ་མ་ཞུགས་པར་གྲགས་པའི་ཚངས་པའི་སྐུ་བྱིན་
ཅན་སོགས་རྟེན་འགངས་ཅན་མང་དུ་ཡོད་ཀྱང༌། ལོ་རྒྱུས་ཡིག་ཚང་ཉམས་ནས་མེད་
ཅིང༌། རྒྱུས་མངའ་བའི་གྲྭ་བ་རྒན་པ་ཡང་མ་ལྷག་པས། རང་གི་རྣ་ཐོས་སུ་བྱུང་བ་རྒྱ་
མཚོ་ཆེན་པོའི་ཆུ་ཐིག་ཙམ་ཞིག་ཡི་གེ་འཁོད་པ་ལས་ཐབས་གཞན་མེད་དོ། ། གསུང་རྟེན་
སྐོར་ལ་བཀའ་འགྱུར་སྡེ་དགེ་མཚལ་དཔར་མ་ཚར་གཅིག སྣར་ཐང་དཔར་མ་ཚར་
གཉིས། ཅོ་ནེ་དཔར་མ་ཚར་གསུམ། ལི་ ཐང་མཚལ་དཔར་མ་ཚར་གཅིག་བཅས་
བསྡོམས་པའི་ཚར་བདུན། བརྒྱད་སྟོང་བ། གསང་འདུས་ཀྱི་རྒྱུད་སོགས་མདོ་རྒྱུད་
གསེར་བྲིས་པོད་བརྒྱ་ལྷག་བསྟན་འགྱུར་དབུས་དཔར་ཚར་གཉིས་གཙོ་བྱས་པའི་ས་དགེ་
བཀའ་རྙིང་གྲུབ་མཐའ་རིས་མེད་ཀྱི་མཁས་པ་མང་པོའི་གསུང་འབུམ། རང་དགོན་གྱི་
མཁས་པ་མང་བོའི་གསུང་འབུམ་དཔར་དུ་མ་བཀོད་པའི་རིགས་དང་དཔའ་རིས་ཕྱོགས་
ཀྱི་ལོ་རྒྱུས་ཡིག་ཚང་རྩ་ཆེན། ཕྱི་ནང་རིག་པའི་གཞུང་མང་པོ་བཅས་པོ་ཏི་ཁྲི་ཕྲག་ལོངས་
པ་དང༌། ཐུགས་ཀྱི་རྟེན། ཤ་རིའི་བུའི་ཕྱག་འཛུབ་ནང་རྟེན་དུ་བཞུགས་པའི་གནའ་
དུས་ཀྱི་བྱང་ཆུབ་མཆོད་རྟེན་ཆེན་པོ་དང༌། རང་དགོན་གྱི་བླ་མ་དམ་པ་གོང་མའི་སྐུ་
གདུང་མཆོད་རྟེན་འགྲོ་བའི་བསོད་ནམས་ཀྱི་ཞིང་མཆོག་དམ་པར་གྱུར་པ་མང་དུ་མཆིས།
རབ་རྒྱལ་ས་ཁྱི་ལ་གཏོར་བརླག་གི་ཤུལ་དུ་ལུས་པའི་འདུ་ཁང་ཆེན་མོ་སོགས་ལྷ་ཁང་བདུན་
དང་། གསུང་རྟེན་མཛོད་དུ་བསྡུས་པ་ཐམས་ ཅད་དང༌། དམངས་ཁྲོད་དུ་སྦེད་་་་
སྐུངས་བྱས་ཏེ་ལྷག་ལུས་སུ་གྱུར་བ་ཆུ་སྟག་ལོར་ཟླ་༩ཚེས་ ༡ ༥ལ་ཆོས་སྒོ་ཕྱེ་སྐབས་སླར་
གདན་དྲངས་པའི་ལྷ་རྟེན་སྐོར་ཅིག་བཅས། རིག་གནས་གསར་བརྗེ་ཞེས་པའི་རྒྱལ་
ཁམས་ཐམས་ཅད་བདུད་ལས་ཀྱི་མུན་པས་གཏིབས་པའི་སྐབས། རབ་རྒྱལ་མེ་རྟ་ལ་
བསྲེག་བཅོམ་བཤིག་གསུམ་གྱིས་སྐུ་མཐེ་བོང་ཙམ་དང་། གསུང་ཡིག་འབྲུ་གཅིག་ཙམ་
ཡང་ལྷག་མེད་དུ་བཏང་ངོ༌། །ཀྱེ་མ། བླང་དོར་མི་ཤེས་རྨོངས་རྟུལ་ཕག་གི་བུར། །རིན་
ཆེན་གསེར་ལས་ མི་གཙང་ཕྱི་ས་བྲིན། ། ངན་དགུའི་སུག་རྗེས་རྡོ་ལ་ ཕབ་པའི་རིས། །
བསྐལ་བརྒྱར་ཆུ་ཡིས་བཀྲུས་ཀྱང་འདག་ནུས་མིན། ཞེས་པ་འདི་ཡང་བར་སྐབས་ཀྱི་
ཚིགས་སུ་བཅད་པའོ། རྒྱལ་ཁབ་དང་མི་དམངས་མནར་སྡུག་མེའི་འོབས་ལས་བཏོན་
54 .



༣ པའི!
R
པའི་བཀའ་དྲིན་ཅན། ཏིང་ཞའོ་ཕིང་མཆོག་གིས་གཙོ་བོར་མཛད་པའི་ཏང་ཀྲུང་དབྱང་
གི་མགོ་འདྲེན་གསར་བས་ཕན་གནོད་ལེགས་ཉེས་དཀར་ནག་གི་ཤན་ཕྱེས་ནས་མི་རིགས་
དང་ཆོས་ལུགས་ཀྱི་སྲིད་ཇུས་དོན་འབེབས་བྱས་ཤིང༌། རིག་གཞུང་ཉམས་གསོའི་མཛད་
སྒོ་རྒྱ་ཁྱབ་དུ་སྤེལ་བས། རབ་རྒྱལ་ལྕགས་སྤྲེལ་ཟླ་བརྒྱུད་ཚེས་བཅོ་ལྔ་ལ་དགོན་པའི་ཆོས་
སྒོ་སླར་ཡང་ཕྱེ་ཞིང་། ཆུ་ཕག་ལ་གྲྭ་བ་རྒན་གཞོན་བཅོ་ལྔ་ཙམ་འདུས་ཏེ། སྔར་གྱི་ཇོ་
ཁང་གི་ཤུལ་དུ་ལྷ་ཁང་ཀ་རིང་གཉིས་ཅན་ཞིག་ཀྱང་བཞེངས་པ་བཅས་ཀྱི་མཚོན་ཕན་བདེ་
རྩ་ལག་རྒྱལ་བསྟན་ཉི་མ་གཞོན་ནུ། འགྲོ་བའི་བསོད་ནམས་ཀྱི་ཤར་རིའི་ཕྲག་པར་སླར་
ཡང་འཛུམ་ཞལ་སྟོན་པར་གྱུར་ཏོ། །
སྨྲས་པ། ། ལོ་ རྒྱུས་རྒྱུས་མངའ་མཁས་པའི་ཉི་མ་ནུབ་ཕྱོགས་ཆུ་ལྷའི་ཁང་བར་་་་་
ཉལ། །ལོ་རྒྱུས་དེབ་ཐེར་ཡིག་མཛོད་ཟླ་བ་དུས་ཟིང་སྒྲ་གཅན་ལྟོ་བར་མིད། །ལོ་རྒྱུས་བྱུང་
རབས་སྣང་བའི་རྒྱལ་ཁམས་རྨོངས་མུན་དཔུང་གིས་བཟུང་བ་ན། ། ལོ་རྒྱུས་ཐོས་ཐུང་
བདག་འདྲའི་རྒྱུ་སྐར་སྟོང་ཕྲག་ཤར་ཡང་དགོས་པ་ཆུང་། ། ཁུངས་ལྡན་མཁས་པའི་ལེགས་
བཤད་ཕར་ཞོག་རྒྱུན་ལྡན་རྒན་པོའི་ཁ་བཤད་ཀྱང༌། ། རྒན་པོ་རྣམས་ཀྱི་ལུས་དང་ལྷན་
ཅིག་ས་ལྷའི་མཛོད་དུ་ཐིམ་པའི་ཚེ། ། བྱུང་རབས་ཤེས་བྱའི་ཟས་ཀྱིས་བཀྲེན་པའི་ན་ཆུང་
སློང་བས་མིག་གཏོད་པར། ། རེ་འདོད་ཅུང་ཟད་བསྒྲུབ་པའི་བསམ་པས་མཐོང་ཐོས་ཐར་
ཐོར་ཡི་གེར་བཀོད། ། ཕྱི་ཡི་ཆ་རྐྱེན་ཡིག་ཁུངས་ཆེས་ཉུང་ཞིང་། །ནང་གི་ཆ་རྐྱེན་སྐྱེས་
སྦྱངས་བློ་རྩལ་ཞན། ། གླང་ཆེན་རྒྱབ་ཁལ་བེའུས་ཁུར་བ་འདིས། ། སྐྱོན་ཆ་གང་བྱུང་་་
མཁས་པའི་སྤྱན་སྔར་བཤགས། །ཞེས་པ་འདི་ཡང༌། རབ་རྒྱལ་ཆུ་ཕག་སྟེ། སྤྱི་ལོ་ཆིག་
སྟོང་དགུ་བརྒྱ་གྱ་གསུམ་པའི་དབྱར་ཁ་ཀྲུང་གོ་མི་དམངས་ཆབ་སྲིད་གྲོས་ཚོགས་ཐེན་ཀྲུའུ་
བོད་རིགས་རང་སྐྱོང་རྫོང་ཨུ་ཡོན་ལྷན་ཁང་གི་གཙོ་འཛིན་གཞོན་པ་ཨ་ལགས་ཟུར་ཞི་ཚང་
སོགས་མགོ་འདྲེན་རྣམས་ནས། དཔའ་རིས་མཆོད་རྟེན་ཐང་གི་ཆགས་རབས་འདི་འདྲ་
ཞིག་འབྲི་དགོས་ཞེས་བསྐུལ་མ་གནང་བྱུང་བར། དོར་ཞི་གདོང་དྲུག་སྙེམས་པའི་བློ་
ལྡན་རྣམ་དཔྱོད་མཆོག་གི་སྡེར་འབོད་པས་དབྱུག་གུ་ཟླ་བའི་ཚེས་ཉེར་ལྔའི་ཉིན་རྩོམ་གྲུབ་
པར་བྱས་ཤིང་སྣུམ་དཔར་དུ་བཏབ། རྗེས་སུ་མཁྱེན་པའི་སྤྱན་ཡངས་བློ་གྲོས་མཁྱེན་
རབ་ནས་ རྒྱུས་མངའི་གནས་ ཚུལ་ ཁ་ ཤས་ ཀྱི་ཤོག་ ཚར་ སྤྲིངས་ པ་ ཁ་ བསབ་བྱས་ ཤིང་།
མཆོད་བརྗོད་སོགས་ཀྱང་སྣོན་འཕྲི་ཅུང་ཟད་བྱས་ནས་རབ་ཡིད་ལྕགས་རྟའི་དབྱར་ཁ་
དུས་དེབ་ཏུ་འགོད་རྒྱུའི་རེ་འདོད་བསྐངས་སོ། ། ། །



དཔའ་རིས་ཡར་ལུང་དགོན་པའི་
དཀར་ཆག་ཤེལ་དཀར་
མེ་ལོང་།
°
རིགས་གསུམ་ཀུན་འདུས་བློ་བཟང་རྒྱལ་བ་ཡི། །
གདམས་པ་རིན་ཆེན་མཛོད་ལ་དབང་བསྒྱུར་ཅིང་། །
ཚངས་དབྱངས་སྙན་པོས་ཟབ་རྒྱས་ཆོས་སྒྲ་སྒྲོགས། །
གདུལ་བྱ་རྒྱུ་མཚོའི་མགོན་དེ་ཕྱག་གི་ཡུལ། །
གང་དེའི་ཐུགས་རྗེ་གསེར་གྱི་ཤིང་རྟ་ཆེས། ། ，
ལེགས་དྲངས་ཐོས་བསམ་ཉི་འོད་འབུམ་འཕྲོ་བས། །
རྒྱལ་བསྟན་པད་ཚལ་ལང་ཚོ་དར་བའི་དཔྱིད། །
རིང་དུ་རྒྱས་པའི་ནོར་གླིང་གཉིས་པ་འདི། །
འཕེལ་འགྲིབ་རེས་མོས་འགྲོས་ཀྱིས་མཁའ་དབྱིངས་སུ། །
རྟག་པར་བགྲོད་པའི་ཟླ་བའི་རྗེས་བསྙེགས་ཤིང་། །
འཁྱོག་པའི་ལམ་ནས་ཕེབས་པའི་བྱུང་རབ་རྒྱུན། །
དྲང་བོའི་ཚིག་གི་ཡུར་བར་དེང་འདིར་དྲངས། །
དེ་ཡང་ཇག་རུང་ཐུར་ཆེན་དགོན་ནམ། ཡར་ལུང་དགོན་ཞེས་སྔོན་དུས་རྒྱ་བོད་
ཧོར་གསུམ་གྱི་ནང་དུ་མིང་གྲགས་ཆེ་བའི་དགེ་ལྡན་པའི་ཆོས་སྡེ་འདི་ཉིད་གང་དུ་ཆགས་
པའི་གནས་ནི། དཔའ་རིས་བོད་རིགས་རང་སྐྱོང་རྫོང་གི་ས་ཆ། ཇག་རུང་སྨད་ཀྱི་
ཆར་གཏོགས། ཇག་རུང་གཞུང་ཆུ་དང་ཡར་ལུང་གཞུང་ཆུ་འདྲེས་མཚམས་ན་ཐུར་ཆེན་
མཁར་ཏེ། རྒྱ་སྐད་ཀྱི་ཁྲ་ཁོའུ་ཡི་ཟེར་ས་ནས་ཁ་ཤར་ལྟོས་ལུང་བའི་ནང་ས་ལེ་བར་བཅོ་
ལྔ་ཙམ་ན། ཀ་དྲོད་དུང་རི་དཀར་པོའི་རྫ་རྔ་བྲག་འགག་དོག་མོ་ཡོད་ལ། བྲག་འགག་
56



དེ་བྱང་ཇག་རུང་ནས་འཇུ་ལག་ཕྱོགས་སུ་བགྲོད་པའི་ལམ་འགག་སྒོ་ཆེན་དང་འདྲ་བས་ན་
འམ། བྲག་རི་མཐོན་པོ་གནམ་ལ་སྙེགས་པ་འདྲ་བ་གཉིས་ཀྱི་བར་མཚམས་སྒོའི་་་་
དབྱིབས་དང་མཚུངས་བས། རྒྱ་སྐད་ཀྱིས་ ཧྲི་མིན་ཏེ། བྲག་སྒོ་ཞེས་འབོད་ཅིང་།
བྲག་འགག་གི་ཡན་ཆད་ས་རྒྱ་ཡངས་ཤིང་། མཐའ་སྐོར་གྱི་རི་རྣམས་པད་འདབ་ལྟར་
ཟླུམ་པོར་ཆགས་ཤིང་། ཡར་ལུང་གཞུང་ཆུ་དར་དཀར་ས་ལ་འཐེན་པ་ལྟ་བུའི་བྱང་
འགྲམ་ ན་དགོན་ གསར་ གྱི་ གཞི་ ཡོད། གནས་ འདིའི་ རྒྱབ་རི་ གླང་ ཆེན་ ཉལ་ འདྲ།
མདུན་རི་དུང་དཀར་གཡས་འཁྱིལ། ནུབ་ཕྱོགས་ཀྱི་རྫ་རི་མཐོན་པོ་རྒྱལ་མཚན་བསྒྲེང་
འདྲ། ཤར་ཕྱོགས་རྫ་དཀར་པོ་ཏི་བརྩིགས་འདྲ། ལྷོ་ནུབ་མཚམས་ཀྱི་རྫ་རྩེ་པད་མ་ཁ་
འབུས་པའི་དབྱིབས་ཅན། མདུན་རིའི་ལུང་མདོ་རི་རྡེའུ་གཉིས་གསེར་ཉ་ཁ་སྤྲོད་ལྟ་བུ།
རྫ་རི་དང་སྤང་རིས་ཟླུམ་པོར་བསྐོར་བའི་དབུས་སུ་སྤང་ཐང་པདྨ་འདབ་བརྒྱུད་དང་།
སྔོ་མཐོངས་སྒོར་འཁྱིལ་ལེ་གདུགས་ཕུབས་པ་ལྟ་བུས་མཚོན། གནས་རང་བཞིན་གྱིས་
རྒྱལ་སྲིད་རིན་ཆེན་དང༌། - བཀྲ་ཤིས་རྟགས་མཚན་གྱི་རྣམ་པར་ཆགས་འདུག་གོ །
འདིར་དགོན་གནས་ཀྱི་ཁྱད་ཆོས་ཞིབ་ཏུ་བརྗོད་པ་ཚིག་དཀའ་བྱས་ཏེ། ཁོ་བོས་ཟུར་དུ་
གནས་བསྟོད་ཅིག་བྲིས་ཡོད་པ་མཚམས་འདིར་བཞག་པ་འདི་ལྟ་སྟེ། །མཐོ་མི་དབང་གོ་
གནས་རྩྭ་ལྟར་སྤངས། །དམན་སྤྲང་བཙུན་བརྟུལ་ཞུགས་དགྱེས་པར་བླངས། །ཐུགས་
བརྩེ་བས་གཞན་དོན་ཕྲག་ཏུ་ཁུར། །བྱང་མཐའ་འཁོབ་ཡུལ་འདིར་བསམ་བཞིན་བྱོན། །
རྗེ་བློ་བཟང་རྒྱལ་བའི་གདམས་པའི་རྒྱུན། །ཐུགས་རིན་ཆེན་བུམ་པར་བསྐྱིལ་བའི་་་་
བཅུད། །གསུང་ཚངས་དབྱངས་སྙན་པོས་མོས་པ་བཞིན། །ཁམས་རྒྱུ་མཚོའི་གདུལ་བྱར་
ཕངས་མེད་སྩལ། །བདུད་ནག་པོས་དུག་མདས་གཙེས་པ་ཡང་། ། དཔའ་ཆེན་པོར་མེ་
ཏོག་འཕྲེང་གྱུར་བཞིན། །རྐྱེན་ངན་པ་གྲོགས་སུ་གྱུར་བའི་མཐུས། །ལར་འགྲོ་དོན་ནམ་
མཁའི་མཐའ་ལ་ཁྱབ། །མགོན་དེ་ཡི་ཞབས་ཟུང་འཁོར་ལོའི་རྗེས། །གང་རྒྱུན་དུ་འཁོད་
པའི་ས་དེ་དགེ །དཔའ་ཡ་མེད་མངའ་རིས་ཡར་ལུང་ཁོག ། དཔལ་གྲུ་འཛིན་ཞིང་གི་
མཚན་ཉིད་འཛིན། ། གནམ་འཁོར་ལོ་རྩིབས་བརྒྱད་གདུགས་སུ་ཕུབ། ། ས་པདྨ་འདབ་
བརྒྱུད་གདན་དུ་བཏིང་། །ཕྱོགས་བཀྲ་ཤིས་མཚན་པའི་རི་བོས་བསྐོར། །བྲག་རང་བྱུང་
སྒོ་མོ་ཤར་དུ་ཕྱེ། །བྱང་རྒྱབ་རི་གླང་ཆེན་ཉལ་བའི་ཉམས། །གདོང་ཤར་བསྟན་སྣ་ཞགས་
རིང་དུ་འཁྱིལ། །དེས་འཁོར་ལོས་བསྒྱུར་རྒྱལ་གདོང་ལྔའི་ཁྲི། །འདེགས་མ་བཟོད་ངལ་
གསོ་བྱས་སམ་སྙམ། །ལྷོ་མདུན་རི་དུང་དཀར་གཡས་སུ་འཁྱིལ། །སྤང་མེ་ཏོག་སྣ་ཚོགས་
རྒྱན་གྱིས་སྤུད། །རྗེ་བླ་མའི་གྲགས་སྙན་དུང་གི་སྒྲས། ། ལྷོ་འཛམ་གླིང་འགེངས་ཕྱིར་སྐྱེས་



སམ་སྙམ། ། མདུན་རྫ་ཆུ་ཡན་ལག་བརྒྱད་ལྡན་ཅན། ། དུས་དབྱར་དགུན་མེད་པར་ལྷུང་
ལྷུང་འབབ། །ཁོང་འགྲོ་བའི་མགོན་པོའི་མཆོད་ཡོན་དུ། །ནུབ་གང་གའི་ལྷ་མོ་འོངས་པ་
འདྲ། །གཡས་བྲག་རི་མཐོན་པོ་གནམ་དུ་ཟུགས། ། ཟུར་རྣོན་པོ་མེ་རི་འཁྱིལ་བའི་་་་་
ཉམས། ། སྡེ་ཆོས་སྲིད་སྲུང་བའི་རེ་མ་ཏིས། །མཚོན་རལ་གྲི་མཁའ་ལ་འཕྱར་བ་འདྲ། །
གཡོན་དུང་གི་རྡུལ་བརྩེགས་མཐོན་པོ་དེ། ། གླིང་འདི་རུ་ཐེག་གསུམ་རྒྱུད་སྡེ་བཞིའི། །
གཞུང་ཐང་མར་བརྡལ་བའི་བཤེས་གཉེན་རྣམས། །ཆོས་པོ་ཏི་འབུམ་ཕྲག་བརྩིགས་སམ་
སྙམ། །ཕྱོགས་ཤར་སྨད་གཡའ་སྤང་འདྲེས་མའི་རི། ། རྩེ་པད་དཀར་གསར་དུ་ཁ་འབུས་
དབྱིབས། །རྗེ་བླ་མའི་ལྟ་སྤྱོད་གཙང་མའི་རྒྱུད། །མཚོན་ཕྱིར་དུ་བྱེད་པོས་སྤྲུལ་བ་འདྲ། །
རྒྱབ་སྟག་ལུང་མཛོ་བུར་གོང་མ་དེ། ། རྗེ་རབ་གསལ་གཟུགས་སྐུ་འཕོས་པའི་གནས། །རི་
བྷུ་མུ་མཁའ་ལ་བསྙེགས་འདྲ་དེ། །མཚན་སྙན་གྱི་བ་དན་བསྒྲེང་བ་འདྲ། ། དཔལ་ཕྱག་ན་
པདྨོའི་གདན་ས་འདིར། ། དུས་གཅིག་ལ་ལྷ་རམས་བརྒྱད་ཅུ་འཛོམས། ། ཐལ་སྐད་ཀྱིས་
བྲག་རི་ཤིག་ཤིག་འགུལ། ། དཔའ་ནཱ་ལེན་ཌ་ཡི་ཟླ་ལ་ཆས། ། བྱང་ས་མཐའི་འགྲོ་རྣམས་
བསོད་ནམས་དམན། ། བདུད་དགའ་རབ་དབང་ཕྱུག་ཆོ་འཕྲུལ་རྩུབ། ། སྡེ་ཡང་ཡང་་
ཆགས་ཤིང་ཡང་ཡང་འཇིག ། དྲན་རྟོག་གི་ཡུལ་དུ་གྱུར་ནས་གདའ། །དེང་སྲིད་ལུགས་
བཟང་པོ་འཕངས་མཐོ་བས། །དགུང་ནམ་མཁའི་སྤྲིན་ནག་རླུང་གིས་གཏོར། ། དམངས་
བསོད་ནམས་སྐྱ་རེངས་གསར་བ་ཡིས། ། སྡེ་ཉི་གཞོན་ཤར་རིའི་རྩེ་ལ་དྲངས། །ཞེས་སོ། །
ཇག་རུང་དགོན་ཆེན་གྱི་གནས་གསར་འདི་ནི། རབ་བྱུང་བཅུ་གཉིས་པའི་ལྕགས་གླིང་
ལོར(སྤྱི་ལོ1721) རྒྱལ་བ་ཚངས་དབྱངས་རྒྱ་མཚོ་གསེར་ཁོག་དགོན་ནས་གདན་འདྲེན་
ཞུས་ཏེ། དགོན་འདི་བདག་གིར་མཛད་ཅིང་ཁྲི་བཞུགས་སོགས་བྱས་ཏེ། ལོ་མཇུག་ཏུ་
ཨ་ལག་ཤར་ཕེབས་སྐབས། བྲག་འགག་གི་ལུང་བ་དེར་ཆིབས་ཁ་འཐེན་ཏེ་རེ་ཞིག་བར་
དུ་ཡར་མར་ལ་གཟིགས་པའི་མཐར། ངས་དགོན་པ་ས་ལུང་བ་འདི་ལ་འདེབས་རྒྱུ་ཡིན།
བླ་བྲང་དང་། འདུ་ཁང་འདི་ན་རྒྱག་རྒྱུ་ཡིན། དེ་དུས་ཁྱེད་ཚོས་ཁང་གནས་འདི་དང་
འདི་ལ་གྱིས་ཞེས་བཀའ་གནང་བས། ཆིབས་སྐྱེལ་བླ་གྲྭ་རྣམས་ཀྱི་བསམ་པར་དགོན་པ་
སྔར་ནས་ཡོད་པས། ད་ལྟ་དགོན་གསར་ཞིག་བཞེངས་དོན་མེད་པ་འདྲ་ཡང་། ཅི་
ཡིན་ནའང་བསམས་ནས། གང་གསུངས་ལ་ལེགས་སོ་ཙམ་ཞུས་ཀྱང་། དགོངས་གཞི་
ཡོད་པ་དེ་སྐབས་མ་ཤེས་ཤིང་། ། དེ་རྗེས་ཀྱི་ལོ་གཉིས་པ་ཆུ་ཡོས(སྤྱི་ལོ1723)ལ་ཡོ་ཀྭན་
ཆི་དང༌། ཉིན་ཀིན་ཡོའི་དམག་གིས་ཇག་རུང་དགོན་རྙིང་མེ་ལ་བཏང་ནས་ཤུལ་མེད་
བྱས་ཤིང་། རྗེས་སུ་གནས་འདིར་དགོན་པ་གསར་དུ་བཏབ་པ་ཡིན། དེ་ཡང་ཇག་
58



རུང་ཞེས་པའི་རུང་དེ། ཚངས་དབྱངས་རྒྱ་མཚོས་རུང་གསུམ་འདེབས་པའི་ལུང་བསྟན་
དང་མཐུན་པ་དང་། ལུང་མདོ་བྲག་འགག་དོག་ཅིང་ལུང་བའི་ནང་ཡངས་ཤིང་སྒོར་
འཁྱིལ་ལེ་པད་མའི་དབྱིབས་སུ་ཡོད་པ། མདའ་དོག་ཕུ་ཡངས་པདྨ་འདྲ་བའི་གདན་གྱི་
སྟེང་ན་ཞེས་པ་དང་། དགོན་འདི་བྲ་སྡེ་སྒར་ཅུ་གསུམ་གྱི་ནང་ཚན་ཡིན་པས་བྲ་ཞེས་
པའམ། བྲག་འགག་གི་དགོན་པ་ཞེས་པའི་བྲག་གི་མཚན་ཟུར་གྱི་བྲ་ལས། བྲ་ཞེས་
པའི་དགོན་པར་དྲུག་ཅུ་ཁ་རལ་ནས་འགྲོ་བ་འཛིན། ཞེས་པའི་བཀའ་གདམས་གླེགས་
བམ་གྱི་ལུང་བསྟན་དང་མཐུན་པས། དགོན་གནས་འདི་འདམས་པར་གྲགས་སོ། །
ཇག་རུང་ཐུར་ཆེན་དགོན་ནམ། ཡར་ལུང་དགོན་རྙིང་དགའ་ལྡན་བྱམས་པ་གླིང་དང་།
དགའ་ལྡན་ཆོས་སྡིང་སོགས་སུ་འབོད་པའི་ཆོས་སྡེ་འདི་ཉིད། ཐོག་མར་དམ་པ་གང་
གིས་ཕྱག་འདེབས་མཛད་པ་དང་། དུས་ཐོག་གང་ལ་བཏབ་པ་སོགས་ཀྱི་བྱུང་རབས་ནི།
སུམ་པ་ཆོས་འབྱུང༌། ཐུའུ་བཀྭན་དགོན་ལུང་དཀར་ཆག བྲག་སྒོམ་པའི་མདོ་སྨད་
ཆོས་འབྱུང་རྣམས་སུ། དགོན་ལུང་མཁན་ཁྲི་ཉེར་གསུམ་པ། རྟ་ནག་སྤྲུལ་སྐུ་བློ་་་
བཟང་བསྟན་པ་ཉི་མས་བཏབ་པར་འདོད་པ་མཐུན། བློ་བཟང་བསྟན་པ་ཆོས་ཀྱི་ཉི་མ་
འདི་ཉིད་ཀྱི་སྐུ་ཐོག་གོང་མ། པཎ་ཆེན་ཡེ་ཤེས་རྩེ་མོའི་སྐྱེ་བར་གྲགས་པའི་གཙང་རྟ་ནག་
པ་ཀུན་དགའ་རྣམ་སྲས་ཞེས་པ་དེ་ཡིན་ལ། དེ་ནི། བཀྲ་ཤིས་ལྷུན་པོར་མཁས་པར་
སྦྱངས་ཤིང་། པཎ་ཆེན་བློ་བཟང་ཆོས་རྒྱན་པའི་དངོས་སློབ་ཏུ་གྱུར། པཎ་ཆེན་རིན་
པོ་ཆེའི་ལུང་བསྟན་ལྟར་མདོ་སྨད་དུ་བྱོན། བྱམས་པ་འབུམ་གླིང་སྟེ། རྒྱ་སྐད་དུ་པིན་
ལིན་ཟི་ཟེར་བ་དེའི་བྱམས་སྐུ་ཆེན་མོ་ཀོང་རྩེ་དུས་སུ་བཞེངས་པའི་བོན་གྱི་ལྷ་ཡིན་འདུག་
པ་ལ། གཙུག་ཏོར་སོགས་བསྣན་ནས་བྱམས་སྐུའི་རྣམ་པར་བསྒྱུར་ཏེ་གསེར་ཆབ་གསོལ།
ཧན་སྟག་ལུང་གི་དཔོན་རྟ་མགྲིན་གྱིས་གདན་དྲངས་ནས་དེར་དགོན་པ་བཏབ། དེའི་
སྤྲུལ་སྐུ་བློ་བཟང་བསྟན་པ་ཆོས་ཀྱི་ཉི་མ་འདི་བ། རྨ་ཆུའི་འགྲམ། དེང་སང་མཚོ་སྔོན་
དཔའ་ལུན་ཞན་དུ་གྲགས་པའི་མངའ་ཁོངས་མདོ་བ་ཞེས་པའི་སྡེ་བར་འཁྲུངས། དབུས་
ལ་ཕེབས་ནས་སྒོ་མང་ཀླུ་འབུམ་དུ་བཞུགས་ཏེ་མཚན་ཉིད་ཀྱི་སློབ་གཉེར་དང༌། ངམ་
རིང་དུ་རབ་འབྱམས་པའི་མཚན་བཏགས་གནང་སྟེ། བཀྲ་ཤིས་ལྷུན་པོའི་སྔགས་པ་བླ་
མ་མཛད། པཎ་ཆེན་རིན་པོ་ཆེའི་ལུང་བསྟན་ལྟར་མདོ་སྨད་དུ་བྱོན་ནས། ཧན་སྟག་
ལུང་དགོན་དང༌། མཆོད་རྟེན་ཐང་། ཏེས་ཐུང་དགོན་ཆེན་སོགས་ཀྱི་བླ་མ་མཛད།
ཇག་རུང་གི་ཡར་ལུང་དགོན་དང་། ཟུང་ཤན་སྟག་ལུང་དགོན་གཉིས་བཏབ། དགོན་
པའི་མཆོད་གཞིའི་ཆེད་དུ། རྒྱ་ནག་ཕོ་བྲང་དུ་བྱོན་ནས། བདེ་སྐྱིད་རྒྱལ་བོས་་་་་་
59



གཟིགས་པ་བཟང་ཞིང་། ཕོ་བྲང་ནང་གི་ཚ་ཀཱན་སེའི་བླ་མ་མཛད། སྔ་ཕྱིར་བོད་དུ་
ལན་བཞི། རྒྱ་ནག་ཏུ་ལན་བཞིར་ཕེབས་པ་སོགས་སྐུ་དོན་རྒྱ་ཆེ་བས། རབ་བྱུང་བཅུ་
གཉིས་པའི་ལྕགས་སྦྲུལ(སྤྱི་ལོ1701) ལོར་དགོན་ལུང་གི་མཁན་ཁྲིར་བཞུགས། གསུང་
རྩོམ་དང་ལུང་བསྟན་འགའ་ཞིག་སྣང་། མན་ཆིན་བདེ་སྐྱིད་རྒྱལ་བོས་གནང་བའི་
བཀའ་ཤོག་གསེར་ཐམ། ཞྭ་ཏོག་འབྲུག་ལཱ། འབྲུག་རིས་གསེར་ཆུ་བརྒྱབ་པའི་ཆིབས་
སྒ། བ་སོའི་ཧུ་པན (རྒྱལ་བོའི་མདུན་དུ་འགྲོ་དུས་འཛིན་རྒྱུ་ཡོ་བྱད་ཅིག）སོགས།
རབ་རྒྱལ་ས་ཁྱིའི་བར་སྟག་ལུང་སྒར་བའི་རྟེན་ཁྲོད་ན་ཡོད་ཀྱང་། ད་ལྟ་ཆིབས་སྒ་ལས་
གཞན་མ་རྙེད་དོ། ། བློ་ བཟང་ བསྟན་ པ་ཆོས་ཀྱི་ཉི་མའི་ སྤྲུལ་སྐུ་བློ་བཟང་རྣམ་རྒྱལ།
དེའི་སྤྲུལ་སྐུ་བློ་བཟང་བསྟན་པའི་རྒྱལ་མཚན། དེའི་སྤྲུལ་སྐུ་བློ་བཟང་བསྟན་པའི་ཉི་མ་
འམ། སྟག་ལུང་དཔལ་ལྡན་ཐུབ་བསྟན་རྒྱ་མཚོ། པཎ་ཆེན་དཔལ་ཡེ་དྲུང་ནས་དགེ་
ཚུལ་བསྒྲུབས། འདི་བས་ལང་ཇུས་སྡེ་བཞིའི་དཀར་ཆག་རྒྱས་པ་པོད་རྒན་གཅིག་་་་
བརྩམས། རྟ་ནག་པའི་སྤྲུལ་སྐུ་རིམ་བྱོན། ཟུང་ཤན་སྟག་ལུང་དགོན་པའི་དགོན་
བདག་གནང་བས། སྟག་ལུང་བླ་མ་ཆེ་བར་གྲགས། སུམ་པས་སྟག་ལུང་དགོན་རྟ་
ནག་སྤྲུལ་སྐུས་བཏབ་རྗེས། ཨེར་ཏི་ནི་ཆོས་རྗེ་བློ་བཟང་བསྟན་དར་བས་བསྐྱངས་པར་
གསུངས་ཤིང༌། ཆོས་རྗེ་དེའི་སྤྲུལ་སྐུ་ཀློང་རྡོལ་བླ་མའི་དངོས་སློབ། དགུང་ལོ་བརྒྱ་
བཞུགས་པ་མཁན་རྒན་བློ་བཟང་ཐུབ་བསྟན་རྒྱ་མཚོ། དེའི་སྤྲུལ་སྐུ་བློ་བཟང་འཇམ་
དབྱངས་རྒྱ་མཚོ་སྟེ་སྐྱེ་རྒྱུད་རིམ་བྱོན། སྟག་ལུང་ཁྲི་རྒན་ཚང་ངམ། སྟག་ལུང་བླ་མ་
ཆུང་བར་གྲགས། ། སྟག་ལུང་འདི་གཉིས་ཀྱི་སྤྲུལ་སྐུ་དེང་སང་ཡང་ཡོད། སྟག་ལུང་སྐུ་
འཕྲེང་གི་རྣམ་ཐར་ཅུང་ཟད་ཞིབ་རྒྱུས་ཤིག་འདིར་འགོད་འོས་ཀྱང་། ཡིག་ཁུངས་མ་
རྙེད་པས་དེ་ཙམ་ཞིག་ལས་འབྲིར་མ་ནུས་སོ། །དགོན་རྙིང་ཕྱག་འདེབས་མཛད་པའི་དུས་
ཐོག་དང་ལོ་ཚིགས་ཆོས་འབྱུང་སོགས་སུ་མི་གསལ་ཡང་། ཤེས་བྱེད་བཙལ་ནས་མ་་
མཐའི་ས་མཚམས་ཤིག་གཏན་ལ་འབེབས་ནུས་ཏེ། དེ་ཡང་ཐུའུ་བཀྭན་དགོན་ལུང་
དཀར་ཆག་ཏུ་བླ་མ་བཙན་པོ་བ་དགོན་ལུང་གི་ཁྲི་སྤོར་ནས། ལྕགས་སྟག་ལོར(རབ་
བྱུང་བཅུ་གཅིག་པའི་ལྕགས་སྟག་སྤྱི་ལོ1650) གསེར་ཁོག་ཏུ་བཙན་པོ་སྒར་བཟུང་རྗེས།
དགོན་ལུང་གི་སྡེ་ཁྲོད་ནས་ཆོས་གཞི་བསླང་བར་འབྲོག་སྡེ་བ་ཟ་ཚོ་བ་བརྒྱད་ཁྱིམ་གྲངས་
ཉིས་སྟོང་ཙམ་ཡོད་པ་དེ་བཙན་པོ་སྒར་གྱི་ཆོས་གཞིར་བྱིན་པ་ཡིན་ཀྱང་། དེས་མ་ཚིམ་
པར་སླར་ཡང་མཚོ་སྔོན་གྱི་དཔོན་པོ་སེ་ཆེན་ཧུང་ཐས་ཇི་དང་སྡོངས་ནས་དམག་ཁྱེར་མཐོ་
སར་ཕུ་གཏུགས། དབང་ཤེད་དང་གཡོ་སྒྱུ་སྣ་ཚོགས་ཀྱིས་བཙན་ས་དང༌། བཱ་ཚོ་བ་
60



བཞི་རྣམས་འཕྲོག་སྟེ། རྟ་ར་ཧོར་དུམ་དང་ཅོག་ཚའི་གྲོང་སྡེ་རྣམས་ཀྱང་འཕྲོག་པར་
བརྩམ། ཐུར་ཆེན་དགོན། ཀན་ཆན། རྒྱ་ལྡོག (ཏ་བན་རྒྱ་ལྡོག་དགོན)འབྲི་གུ
། དོར་ཞི་སོགས་བུ་དགོན་མང་པོ་ཡང་ཁོ་རང་ཚོས་བདག་བྱས། ཞེས་འབྱུང་། བླ་མ་
བཙན་པོ་བ་ནི་དགོན་ལུང་མཁན་པོ་བཅུ་བ་དོན་གྲུབ་རྒྱ་མཚོ་སྟེ། དེ་ཉིད་མན་ཆིན་རྒྱུན་
དྲི་ཁྲི་ལོ་བདུན་པ (རབ་བྱུང་བཅུ་གཅིག་པའི་ལྕགས་སྟག་སྤྱི་ལོ1650)ལ་དགོན་ལུང་གི་
ཁྲི་སྤོར། ཁང་ཞི་སྟེ་བདེ་སྐྱིད་རྒྱལ་བོའི་ཁྲི་ལོ་བཞི་བ(རབ་བྱུང་བཅུ་གཅིག་པའི་ཤིང་
སྦྲུལ་སྤྱི་ལོ1 665) ལ་སྐུ་འདས། དཔའ་རིས་ཚོ་སྡེ་དང་དགོན་པ་ཁག་ཅིག་ཀྱང་བཙན་
པོ་བ་དགོན་ལུང་ཁྲི་སྤོར་ནས་སྐུ་གཤེགས་པའི་བར་གྱི་ལོ་བཅོ་ལྔའི་ནང་དེར་བཙན་བཟུང་
བྱས་པ་ཡིན་ཞིང་། སྐབས་དེར་ཐུར་ཆེན་དགོན་འདི་ཡང་ཆགས་ཡོད་པས་མི་ཚད་་
བཙན་པོས་བདག་ཏུ་བཟུང་བས་སོ། །ཡང་ལྷ་བཙུན་ངག་དབང་རྡོ་རྗེའི་ཚངས་དབྱངས་
རྒྱུ་མཚོའི་གསང་རྣམ་དུ། རྒྱལ་བ་ཚངས་དབྱངས་རྒྱ་མཚོ་ཇག་རུང་དགོན་གྱི་བླ་མར་
གདན་དྲངས་སྐབས། གཏམ་ལབ་ལོབ་འབུལ་བར་སྔར་ཇག་རུང་ཚོ་དྲུག་དགོན་སྡེ་བཅུ་
གསུམ་ཟེར་བ་འདི་ཚོ་ན་ཡོང་སྐབས། ཀུན་མཁྱེན་ལྔ་བ་ཆེན་པོ་རྒྱ་ནག་ཏུ་བྱོན། དེ་
དུས་ང་ཚོའི་དགོན་སྡེ་ཡ་གྱལ་ནང་སོ་བཟང་བོ་རྒྱལ་མཚན་ཟེར་བ་དེས་རས་གུར་ཆེན་པོ་
འདི་རྒྱལ་དབང་རིན་པོ་ཆེ་ལ་དམིགས་ནས་བཟོས་ཏེ། ཞེས་འབྱུང༌། རྒྱལ་དབང་ལྔ་
བ་ཆེན་པོ་ནི། མན་ཆིང་རྒྱུན་དྲི་ཁྲི་ལོ་དགུ་བ(རབ་བྱུང་བཅུ་གཅིག་པའི་ཆུ་འབྲུག་སྤྱི་ལོ་
1652) ལ་རྒྱ་ནག་ཏུ་བྱོན། མར་ཕེབས་ཀྱི་ལམ་བར་དུ་དཔའ་རིས་ཇག་རུང་ཚོ་དྲུག་
དང་། དགོན་སྡེ་བཅུ་གསུམ་གྱིས་གདན་དྲངས། ། དགོན་སྡེ་བཅུ་གསུམ་གྱི་ནང་ན་
ཇག་རུང་ཐུར་ཆེན་དགོན་ཡོད་པས། དེ་ལས་རྒྱུན་དྲི་ཁྲི་ལོ་དགུ་བའི(སྤྱི་ལོ1652) སྔོན་
ལ་དགོན་འདི་ཆགས་ཡོད་པར་ཤེས་ཐུབ་བོ། །དེས་ན་གཙང་རྟ་ནག་པ་ཀུན་དགའ་རྣམ་
སྲས་ཀྱི་སྤྲུལ་སྐུ་སྟག་ལུང་བསྟན་པ་ཆོས་ཀྱི་ཉི་མས་ཇག་རུང་དགོན་རྙིང་བཏབ་ནས་ད་ལྟའི་
བར་མ་མཐའ་ཡང་ལོ་སུམ་བརྒྱ་དང་སུམ་ཅུ་ལྷག་སོང་ཞེས་གཟུང་བར་བྱའོ། ། དེ་ཡང་
དགོན་ལུང་དཀར་ཆག་ཏུ། གུ་ཤྲི་བསྟན་འཛིན་ཆོས་རྒྱལ་གྱིས། ཧལ་ཧ་ཆོག་ཐུ་དང༌།
བེ་རི་རྒྱལ་པོ་སོགས་བཅོམ་ནས་མངའ་འོག་ཏུ་བསྡུས་པའི་སྡེ་ཁྲོད་ནས། སྟོང་ཤགས་ཀྱི་
དེའི་མཚོ་ཡན་ཆད། ཞྭ་ཁོག་གི་ཆུ་མན་ཆད་ཀྱི་དཔའ་རིས་ཙོང་ཁ་དང་འཇུ་ལག་གི་ཧོར་
འབྲོག་གི་སྡེ་རྣམས་དགོན་ལུང་གི་མཆོད་གཞིར་ཕུལ་ཞེས་འབྱུང་། ་ ་ གུ་ཤྲི་བསྟན་འཛིན་
ཆོས་རྒྱལ་གྱིས། ཧལ་ཧ་ཆོག་ཐུ་དང་། བེ་རི་རྒྱལ་པོ་དོན་ཡོད་བཅོམ་པའི་དུས་ཚིགས་
ནི། ཨ་ལགས་དུང་དཀར་གྱི་ཆོས་སྲིད་ཟུང་འབྲེལ་སྐོར་བཤད་པ་ལས། རབ་བྱུང་
61



བཅུ་གཅིག་པའི་མེ་བྱི (མིང་རྒྱལ་རབས་ཀྱི་གོང་མ། དབྱི་ཙུང་ཁྲུང་ཀྲེན་ཁྲི་ལོ་དགུ་བ)
སྤྱི་ལོ 1636) ལོར་སྟོན་འཇུག་ཏུ་གུ་ཤི་ཧན་གྱིས་ཚོང་བའི་ཆས་སྤྲས་ཏེ། བཱ་ཐུར་ཧོང་
ཐའི་ཇི་སོགས་དཔོན་གཡོག་ཉུང་བསྡུས་ཁྲིད་ནས་དབུས་གཙང་དུ་གནས་ཚུལ་རྟོག་ཞིབ་
བྱེད་པར་འོང་བ་ལྷ་སར་འབྱོར་ནས་ཏཱ་ལའི་བླ་མ་སྐུ་འཕྲེང་ལྔ་བ་དང་། པཎ་ཆེན་ལ་
མཇལ་ཁ་ཞུས། ཏཱ་ལའི་བླ་མ་སྐུ་འཕྲེང་ལྔ་བས་གུ་ཤི་ཧན་ལ། བསྟན་འཛིན་ཆོས་ཀྱི་
རྒྱལ་པོ་ཟེར་བའི་གོ་གནས་སྤྲད། དེའི་ཕྱི་ལོ(སྤྱི་ལོ1637) གུ་ཤི་ཧན་གྱིས་བཱ་ཐུར་ཧོང་
ཐའི་ཇི་དཔུང་རོགས་སུ་ཁྲིད་དེ་ཁྲི་དམག་གཅིག་གིས་ཆོག་ཐུ་རྒྱལ་བོའི་དམག་དཔུང་ཁྲི་
གསུམ་དང་འཐབ་ནས་ཆོག་ཐུ་རྩ་མེད་དུ་བཏང༌། ཞེས་དང་། རབ་བྱུང་བཅུ་གཅིག་
པའི་ས་ཡོས(མིང་རྒྱལ་རབས་ཀྱི་གོང་མ་དབྱི་ཙུང་ཁྲུང་ཀྲེན་ཁྲི་ལོ་བཅུ་གཉིས་པ་སྤྱི་ལོ
1639)ལོར་གུ་ཤི་ཧན་གྱིས་གཙང་བའི་རྒྱབ་རོགས་བེ་རི་རྒྱལ་བོའི་ཐོག་དམག་དྲངས་ཏེ་
སྡེ་དགེ་དང་སྨར་ཁམས་ སོགས་ཚང་མ་བླངས་ནས་བེ་རི་རྒྱལ་ བོ་ གཏོར་ ཕམ་བཏང་།
ཞེས་གསུངས་པ་ལྟར་ན། མིང་རྒྱལ་རབས་ཁྲུང་ཀྲེན་ཁྲི་ལོ་བཅུ་པར་ཆོག་ཐུ་དང་། ཁྲི་
ལོ་བཅུ་གཉིས་པར་བེ་རི་དོན་ཡོད་ཕམ། ཁྲུང་ཀྲེན་ཁྲི་ལོ་བཅུ་བདུན་སྟེང་མིང་རྒྱལ་
རབས་མཇུག་རྫོགས་ཤིང་། མན་ཆིང་རྒྱུན་དྲི་རྒྱལ་བོས་རྒྱལ་ས་བཟུང་། རྒྱུན་དྲི་ཁྲི་ལོ་
བདུན་པའི་སྟེང་བཙན་པོ་བ་དགོན་ལུང་ཁྲི་བརྗེས་ནས། སེ་ཆེན་ཧུང༌ཐའི་ཇི་དང་
བསྡོངས་ནས། དགོན་ལུང་གི་མཆོད་གཞི་བཙན་ས། བཱ་ཟ་ཚོ་བ། རྟ་ར་ཧོར་དུམ།
ཅོག་ཚའི་གྲོང་སྡེ་སོགས་འཕྲོགས་ཤིང༌། ཐུར་ཆེན་དགོན། རྒྱ་ལྡོག དོར་ཞི་དགོན་
སོགས་ཇག་རུང་ལྷོ་བྱང་གི་དགོན་པ་གསུམ་དང་། ཀན་ཆེན་འབྲུ་གུ་སོགས་འཇུ་ལག་
ཉིན་སྲིབ་ཀྱི་དགོན་སྡེ་གཉིས་བཅས་བདག་བཟུང་བྱས། དེ་ནས་མན་ཆིང་བདེ་སྐྱིད་
རྒྱལ་བོ་ཁྲི་ལོ་རེ་གཅིག་པ། ཆུ་ཡོས་དུས་ཟིང་། (སྤྱི་ལོ1722) ལ་རྒྱ་དམག་གིས་
བསྲེག་བཅོམ་བྱས་རེག་གི་ལོ་དྲུག་ཅུ་ལྷག་ལ་ཇག་རུང་ཐུར་ཆེན་དགོན་འདི་གསེར་ཁོག་གི་
དགོན་ལྷག་བྱས་ཤིང་། བླ་མ་ལས་སྣེ་བསྐོ་བཞག་ཀྱང་གསེར་ཁོག་བཙན་པོ་བླ་བྲང་ནས་
བྱེད་ཀྱིན་འདུག དེའི་སྔོན་ལ་དགོན་ལུང་གི་བུ་དགོན་གྲས་ཡིན། དགོན་འདིའི་
མཆོད་གཞི་ཡར་ལུང་། རྒྱ་ཏིག བྱང་སྔོ་ཁོ། བྱང་སྟོབས་ཚང་། མདའ་རྭ་ཕ་སྡེ།
པྲ་སྟི་དང་། མཱ་ཚོ་བ་སོགས་སྔོན་དུས་ཇག་རུང་ནང་སོའི་ས་ཆ་དེ་དག་ཡིན་ལ། རྗེས་
སུ་རྒྱལ་བ་ཚངས་དབྱངས་རྒྱ་མཚོས་དགོན་འདི་བདག་གིར་བྱས་རྗེས། ཉིད་ཀྱི་ཡོན་
བདག་ཨ་ལག་ཤ་ཧྥུ་མ་ཆིན་ཝང་(རྒྱལ་པོའི་སྲས་མོའི་མག་པ）གིས་གཙོ་བྱས་པའི་ཨ་ལག་
ཤ་བ་ཐམས་ཅད་དགོན་འདིའི་སྦྱིན་བདག་ཐུན་མོང་མ་ཡིན་པར་གྱུར་བ་ཡིན་ནོ། །ཇག་
62



རུང་དགོན་རྙིང་གི་གནས་ནི། ད་ལྟའི་དགོན་གསར་འདིའི་ཡར་ནང་གི་ལུང་ཁོག་ཅིག་
ཏུ་ཡོད་ལ། དགོན་རྙིང་དེ་ཡུང་དྲིན་ཁྲི་ལོ་དང་པོའི (སྤྱི་ལོ1723) སྟོན་ཁར་རྒྱ་དམག་
གིས་མེ་ལ་སྦྱར་ནས་མེད་བརླག་ཏུ་བཏང་། ལོ་དེ་རབ་བྱུང་བཅུ་གཉིས་པའི་ཆུ་ཡོས་ལ་
ཁེལ་ཡོད་པས། ཆུ་ཡོས་དུས་ཟིང་ཟེར་རོ། །དུས་ཟིང་སློང་རྐྱེན་ནི། མཚོ་སྔོན་གྱི་སོག་
པོ་ཆིང་ཝང་བློ་བཟང་བསྟན་འཛིན། མན་ཆིང་སྲིད་གཞུང་ལ་ངོ་ལོག་བྱེད་རྩིས་ཀྱིས་
ཟེན་ཆིང་ཞེས་པའི་རྒྱ་མཁར་ཆུང་ངུ་གཏོར་བ་དེ་ཡིན་ཀྱང་། དེ་ལ་རྐྱེན་བྱས་ནས།
ཡོའུ་གྲུང་ཆིང་དང་། ཉིན་ཀེན་ཡོ་གཉིས་ཀྱིས། ཀན་སུའི་བྱང་ཕྱོགས་དང་། མཚོ་
སྔོན་ཕྱོགས་ཀྱི་ནང་བའི་དགོན་སྡེ་ཆེ་ཆུང་མང་བོ་མེར་བསྲེགས། ཆོས་བཟང་རིན་པོ་ཆེ་
བློ་བཟང་བསྟན་པའི་རྒྱལ་མཚན་གཙོ་བྱས་པའི་བླ་མ་དང་གྲྭ་བ་བདུན་བརྒྱ་ལྷག་དམར་
གསོད་བྱས། དེ་ནང་ན་གསེར་ཁོག་གི་གླང་ཏཱ་ལའི་ཆོས་རྗེས་དང་སོག་པོ་སེ་ཆེན་རབས་
འབྱམས་ པ་ ལྟ་བུའི་མི་རེ་གཉིས་ཤིག་ མི་ ངན་ གྱི་ ཁར་ ཆད་ ནས་འོས་ མིན་ བྱས་ ཀྱང་།
དགོན་པ་དང་བླ་མ་གྲྭ་བ་མང་ཆེ་ཤོས་ཉེས་མེད་ལ་ཉེས་བ་བཏགས་ནས་བཙན་གནོན་བྱས་
པ་ཡིན་པར་ཤེས་སླ་ཡང་། ཡ་མཚན་མི་ཆེ་སྟེ། ལོ་རྒྱུས་ཐོག་གནའ་ནས་ད་ལྟའི་བར།
ལོག་སྤྱོད་དབང་སྒྱུར་གྲལ་རིམ་རྒྱུ་འབྲས་བརྩི་ཞིང་ལུགས་མཐུན་དྲང་བདེན་དུ་སྤྱོད་པ་ག་
ཙམ་ཡོད། མ་ཟད་ལོ་རྒྱུས་ཐོག་ཏུ་ཆོས་རྒྱལ་དུ་བཀུར་བ་ཕལ་ཆེར་ཞིག་གི་བྱ་སྤྱོད་ཀྱི་
གཡོ་སྒྱུ་ཁྲམ་གསུམ་གསེར་ཆུས་བསྒོས་པའི་ཕྱི་ཤུན་བཤུས་ནས། དམིགས་ཡུལ་ནང་སྙིང་
རྗེན་པར་བལྟས་ན། ཆོས་ཀྱི་ཡི་གེ་དེ་བདུད་དུ་གྱུར་འདུག་མོད། ལོ་རྒྱུས་ཐོག་ཏུ་དེ་
རིགས་ངོས་ཟིན་མཁན་ཉུང་བས། ཀྱེ་མ་ཀྱེ་ཧུད་ཡི་རེ་མུག དགོན་རྙིང་ཆུ་ཡོས་དུས་
ཟིང་སྐབས་མེར་བསྲེགས་པའི་ཕྱིས་སུ་གཞི་གསར་དུ། རྒྱལ་བ་ཚངས་དབྱངས་རྒྱ་མཚོས་
གསར་གསོས་དང་སྐྱོང་སྤེལ་གནང་བས། དེའི་རྒྱུ་མཚན་ཅུང་ཟད་ཞིབ་པར་འགོད་པ་
ལ། ཐོག་མར་རྒྱལ་བ་ཚངས་དབྱངས་རྒྱ་མཚོའི་མཐུན་སྣང་གི་མཛད་སྤྱོད་གནད་བསྡུས་
ཤིག་ངོ་སྦྱོར་ཚུལ་དུ་སྤེལ་བ་ནི། རྒྱལ་དབང་ལྔ་བ་ཆེན་པོའི་ཡང་སྲིད། བློ་བཟང་རིན་
ཆེན་ཚངས་དབྱངས་རྒྱ་མཚོ་དུས་དབང་གིས་མཚན་བརྗེས་ནས་ངག་དབང་ཆོས་གྲགས་རྒྱ་
མཚོ་དང༌། ཡོངས་གྲགས་དྭགས་པོ་བླ་མར་འབོད་པའི་དམ་པ་འདི་ཉིད། ཤམ་པོ་
གངས་ཀྱི་ལྷོ་ནུབ་ཉེ་འདབས་སྦས་ཡུལ་མཁན་པ་སྟེང་དང་འདབས་འབྲེལ་སྣ་ལ་འོག་ཡུལ་
གསུམ་དུ་སྔགས་རྒྱུད་རིག་འཛིན་བཀྲ་ཤིས་བསྟན་འཛིན་དང་། རྒྱལ་རིགས་ཚེ་དབང་
ལྷ་མོའི་སྲས་སུ། རབ་བྱུང་བཅུ་གཅིག་པའི་ཆུ་ཕག་ལོ(སྤྱི་ལོ1683)ལ་སྐུ་བལྟམས།
དགུང་ལོ་བཅོ་ལྔའི་བར་དུ་རང་ཡུལ་དུ་བཞུགས། དགུང་ལོ་བཅོ་ལྔ་བ་མེ་གླང་(སྤྱི་ལོ་



1697)ལོའི་ཧོར་ཟླ་དགུ་བའི་ཚེས་བཅུ་བདུན་ཉིན་པཎ་ཆེན་བློ་བཟང་ཡེ་ཤེས་དྲུང་ནས་
རབ་བྱུང་གནང་སྟེ་མཚན་བློ་བཟང་རིན་ཆེན་ཚངས་དབྱངས་རྒྱ་མཚོར་གསོལ། བཅུ་
བའི་ཉེར་ལྔའི་ཉིན་པོ་ཏ་ལར་གདན་དྲངས་ཏེ་རྒྱལ་དབང་གི་གསེར་ཁྲིར་འཁོད། དེ་
ནས་བཟུང་དགུང་ལོ་ཉེར་ལྔའི་བར་བསྟན་སྲིད་ཀྱི་ཕྱག་སྲོལ་སྐུ་འཕྲེང་གོང་མའི་དུས་ཇི་
ལྟར་ཚུགས་པ་བཞིན་སྐྱོང་བར་མཛད། པཎ་ཆེན་བློ་བཟང་ཡེ་ཤེས། , ཁྲི་ཅོ་ནེ་ཚུལ་
ཁྲིམས་དར་རྒྱས། དགེ་སློང་འཇམ་དབྱངས་གྲགས་པ། མངའ་རིས་དགེ་ལེགས་རྒྱུ་
མཚོ་སོགས་མཁས་གྲུབ་དུ་མའི་སྤྱན་སྔར། དབང་ལུང་རྗེས་གནང་མན་ངག རྒྱུད་ཀྱི་
བཤད་པ། བསྐྱེད་རྫོགས་ཀྱི་ཁྲིད་བཤད་ལུང་སོགས་གསན། ཁྱད་པར་འཇམ་་་་་
དབྱངས་གྲགས་པ་རྩ་བའི་བླ་མར་བསྟེན་ནས་གསན་ཡིག་པོད་བཞི་ལོངས་པའི་ནང་་་་
བཞིན་ལོ་གསུམ་གྱི་རིང་ལ་སྡེ་སྲིད་ཀྱི་འགྲིག་ཁྲིམས་དམ་པོ་བཅས་པ་བཞིན་བརྩོན་པ་དྲག་
པོས་གསན། སྡེ་སྲིད་དྲུང་ནས་བཀའ་འགྱུར་བཀླག་ལུང་དང་དམ་པ་མང་པོའི་དྲུང་
ནས་ས་དགེ་རྙིང་གསུམ་གྱི་དབང་ཁྲིད། མན་ངག་མང་པོ་ཕྱོགས་རིས་མེད་པར་གསན།
རབ་འབྱམས་པ་གྲགས་པ་ཆོས་འཕེལ་གྱིས་གཙོ་བའི་དགེ་བའི་བཤེས་གཉེན་རྣམས་བགྲོ་
གླེང་ཞབས་ཕྱིར་བརྟེན་ནས་བསྡུས་ཚད་སོགས་མཚན་ཉིད་ཀྱི་སྐོར་དང་། སྙན་ངག་
དང་། རྩིས་སོགས་ལ་སྦྱངས་པ་རྒྱ་ཆེར་གནང་ཞིང༌། གོ་གནས་ཀྱིས་མཐོ་བ་ཙམ་མིན་
པར། མཁས་བཙུན་བཟང་བའི་ཡོན་ཏན་གྱིས་བསྟན་འགྲོའི་གཙུག་རྒྱན་དམ་པར་གྱུར་
ཏོ། །ཀ་ལན་ད་ཀའི་དྲིས་ལན་ལས། པད་མའི་བཞིན་ལ་འདམ་གྱིས་མི་གོས་ཀྱང༌། །
པད་མའི་རྩ་བ་འདམ་ལ་གནས་པའི་ཕྱིར། ། ཕས་རྒོལ་གླང་བོས་པད་ཚལ་བཅོམ་གྱུར་
ན། ། པད་མའི་བཞིན་རས་ལེགས་ཀྱང་བྱ་ཐབས་མེད། །ཅེས་དང༌། དགེ་བཤེས་ཤེས་
རབ་རྒྱ་མཚོས། སྤྱན་རས་གཟིགས་ཀྱི་གསང་གསུམ་པད་མའི་ཚལ། ། རྫི་བར་སེམས་
པའི་བློ་ཅན་བདུད་ཀྱི་ཕྱོགས། ཞེས་གསུངས་པ་ལྟར། ལྷ་བཟང་ཞེས་པ་གཡོ་རྒྱུ་དང་
ཧམ་སེམས་ཆེ་བའི་སོག་པོ་བཙན་འཛུལ་མཁན་དེས། བོད་ཀྱི་སྲིད་དབང་འཕྲོག་ཕྱིར།
ཆབ་སྲིད་དང༌། རིག་གནས་ཐད་ལག་རྗེས་དཔེ་མེད་བཞག་ཡོད་པའི་བོད་ཀྱི་མཁས་པ་
ཆེན་པོ་སྡེ་སྲིད་སངས་རྒྱས་རྒྱ་མཚོ་བཀྲོངས། སྡེ་སྲིད་ཀྱིས་རྒྱལ་བའི་ཁྲིར་འཁོད་པ་དང་།
སྡེ་སྲིད་དང་ཆོས་འབྲེལ་སོགས་ཀྱི་འབྲེལ་བ་ཟབ་པ་དང་། སྡེ་སྲིད་ཀྱི་སྲོག་སྐྱོབ་ཕྱིར་
འབད་པ་སོགས་ཀྱིས། རྒྱལ་དབང་དྲུག་པ་ཁོང་ཡང་སྡེ་སྲིད་ཀྱི་ཕྱོགས་སུ་བཅད་དེ་ཉེས་
ཅན་དུ་མཐོང་ཞིང་། སེ་འབྲས་དགེ་གསུམ་སོགས་བོད་སྐྱ་སེར་མི་མང་ངོ་ལོག་བྱེད་པར་
སྐྲག་ནས་སྐུ་སྲོག་ལ་གནོད་པ་བརྩམ་མ་ནུས་ཀྱང་། མཛད་སྤྱོད་སོགས་ཀྱི་ཐོག་ཏུ་ཉེས་
64



སྐྱོན་སྣ་ཚོགས་བཏགས་ནས་མཚན་སྙན་གྲགས་ལ་གནོད་པའི་ཐབས་ཀྱིས་མི་མང་དང་ཁ་
དབྲལ་དུ་གཏོང་བ་དང་། ལྐོག་ཏུ་མན་ཆིང་སྲིད་གཞུང་ལ་ནག་ཡིག་བརྒྱུད་པ་སོགས་
བདུད་ལས་ཀྱི་ཇུས་ངན་མང་དུ་བརྩམས་ཤིང་། དགུང་ལོ་ཉེར་ལྔ་བཞེས་པ་མེ་ཕག་ལོའི་
(སྤྱི་ལོ1707) སྟོན་ཀར་མན་ཆིང་སྲིད་གཞུང་གི་མི་སྣ་པད་མ་སྦི་ཆིས་ཆི་སོགས་ལྷ་བཟང་
གི་ཁར་ཉན་ནས་ཁོང་རྒྱལ་བའི་ཁྲི་ལས་ཕབ་སྟེ་རྒྱ་ནག་ཏུ་ཁྲིད། བྱང་ལམ་བརྒྱུད་ནས་
སྟོང་རུ་མཚོ་ནག་ཏུ་འབྱོར་སྐབས། རྒྱ་ནག་གི་མི་སྣ་ཕྱག་ན་བླ་མ་དང་། ཨ་ནན་ད་ཁཱ་
སོགས་ལ། ཁྱེད་ཅག་རྒྱལ་དབང་རིན་པོ་ཆེ་འདིར་གདན་དྲངས་ནས་བཞུགས་ས་གང་
དུ་བྱེད། བསྙེན་བཀུར་ཇི་ལྟར་བྱེད་སྙམ་པ་ཡིན། གོ་མ་ཆོད་འདུག་ཅེས་བཀའ་
བཀྱོན་གནང་བའི་གོང་མའི་ཡི་གེ་བབ་པར། མི་སྣ་རྣམས་སྐྲག་ནས། ཁྱེད་སྐུ་་་་
གཤེགས་པ་འམ་བྲོས་བྱོལ་ལྟ་བུ་ཞིག་མ་མཛད་ན་ང་ཚོ་ལ་སྲོག་གི་ཆད་པ་འོངས་ཞེས་ཞུས་
པར། ཁྱེད་རང་ཚོས་དང་པོ་ལྷ་བཟང་དང་གྲོས་གང་འདྲ་བྱས་པ་ལྟར། ད་རེས་རྒྱ་
ནག་ཕོ་བྲང་གི་ཐེམ་པར་སླེབས་ནས་གོང་མའི་ཞལ་མ་མཐོང་བར་དུ་ཕྱིར་མི་ལྡོག་ཅེས་
གསུངས་པས། དེ་རྣམས་ལྷག་པར་སྐྲག་ནས་ཁོང་གི་སྐུ་སྲོག་ལ་གནོད་གྲབས་བྱེད་པ་
ཐོས་ནས། ངས་ཁྱོད་ཚོ་ལ་གནོད་ཅིང་རང་ལ་རྒྱལ་ཁ་ཐོབ་པ་ཞིག་བྱས་པས་ཡོང་རྒྱུ་གང་
ཡང་མི་འདུག དེ་བས་ང་རང་འཆི་བ་དྲགས། འོན་ཀྱང་རེ་ཞིག་རྟེན་འབྲེལ་ཞིག་
བརྟག་པར་བྱའོ། ། ཞེས་པས། ཁོང་རྣམས་དགའ་ཞིང་། ཀུན་དགའ་ནོར་དུ་ཞག་
བཞུགས་སྐབས་གསོལ་མགྲོན་དང་། རྒྱ་ནག་མི་སྣ་ལས་གཞན་དག་ལ་གསང་སྟེ། ། གྲྭ་
ཆས་སོགས་བརྗེས་ནས་མཚན་དུས་ཁོང་གཅིག་པུ་བྲོས་ནས་ཕེབས། ཕྱི་ཉིན་ཨ་རིག་
ཚོང་བ་སྐོར་ཅིག་དང་ཐུག་བན་དེ་སྐྱབས་ཞེས་པའི་ཨ་རིག་རྒད་པོ་ཞིག་གིས་གཡག་ལ་
བསྐྱོན་ནས་ཨ་རིག་ཏུ་སོང་ནས་ཟླ་བ་གཉིས་ཙམ་བཞུགས། དེ་ནས་ཨ་ཤུལ་སྡེ་བླ་སྒང་།
བོན་དགོན་འབྲུག་དགོན་བརྒྱུད་ནས། རྒྱལ་མོ་རོང་གི་ཕྱོགས་སུ་སོང་ནས་བི་རོའི་བྲག་
ཕུག་ཏུ་ཟླ་ཤས་བཞུགས། ས་བྱི་ལོའི (སྤྱི་ལོ1708) བདུན་པར་ཚ་བ་རོང་གི་ཕྱོགས་དོར་
དགེ་དགོན་དུ་འབྱོར། འབྲུམ་ཐོར་བྱུང༌། ཀ་ཆུ་སྐྱབས་ཞེས་པས་འཚོ་བ་སྦྱར་ནས་
གཡུ་སྒྲ་སྙིང་བོའི་སྒྲུབ་ཕུག་ཏུ་ཟླ་བ་གསུམ་ཙམ་བཞུགས། དེ་ནས་ཚ་ཁོའི་ཕྱོགས་སུ་
ཕེབས། ཚ་ཁོའི་དགོན་པར་ཞག་བཅུ་ཙམ་བཞུགས། དེ་ནས་ས་དཀར་བརྒྱུད་ནས་
དར་རྩེ་མདོར་སོང་། དཔལ་འབར་ཟེར་བའི་གནས་སྐོར་བ་ཞིག་གིས་ལམ་ཁྲིད་དང༌།
ལོ་ཙཱ་སོགས་བྱས་ཏེ་གླང་ཆེན་འགྱིང་རིར་མཇལ། དེ་ནས་བོད་ཕྱོགས་སུ་འཁོར་ཏེ་རིམ་
གྱིས་ལི་ཐང་དགོན་དུ་སླེབས། འབའ་ཐང་དུ་འབྲུམ་ཐོར་གྱིས་མ་ཤི་བའི་བྱིས་པ་གཉིས་
65



ལ་ནད་གཡོག་བྱས། ས་གླང་ལོའི (སྤྱི་ལོ1709）བཞི་བར་ཀཱ་མ་རུར་སླེབས། དེ་ནས་
ཕྱིན་པས་བོད་ཀྱི་ས་སྣེ་ཟིན་ནས་ཀ་ཚལ་དགོན་པའི་རྒྱབ་རིའི་རི་ཁྲོད་དུ་གཡུ་སྒྲོན་མས་
མཐུན་རྐྱེན་སྦྱར་ནས་ཟླ་གཅིག་ཙམ་བཞུགས། དེ་ནས་གསང་སྟབས་ཀྱིས་ལྷ་ས་དང་སེ་
འབྲས་སོགས་མཇལ། སེ་ར་རྩིའི་རི་ཁྲོད་དུ་རྗེ་དགེ་ལེགས་རྒྱ་མཚོས་སྒྲུབ་ཁང་ཕུག་ཏུ་
བསྐུང་ནས་ཟླ་གཅིག་ཙམ་བཞུགས། དགའ་ལྡན་དུ་ཕེབས་ནས། གཙང་མདོག་སྤོ་བ་
ཟེར་བའི་ཁྱིམ་དུ་གནས་ཚང་གཡར། བྲག་སོག་དགོན་དུ་བྲག་སོག་བླ་མའི་ཁང་བའི་རྩེ་
ཐོག་ཏུ་གསང་སྟེ་ལོ་གཅིག་ཙམ་བཞུགས། དེ་ནས་ལྷོ་ཁ་ཕྱོགས་སུ་ཕྱིན་ཏེ། བསམ་
ཡས། ཁྲ་འབྲུག འོལ་ཁ། མེ་ཏོག་ཐང་རྣམས་མཇལ་ཞིང་། ལྕགས་སྟག་ལོའི་
(སྤྱི་ལོ1710) ནང་ཙཱ་རི་གནས་བསྐོར་དུ་ཕྱིན། ཙཱ་རི་གཅིག་ཅར་དུ། བཀའ་རྒྱུད་ཀྱི་
གྲུབ་ཐོབ་དམར་པོ་ཟེར་བའི་དྲུང་ནས་བདེ་མཆོག་ལཱི་དྲིལ་གཉིས་ཀྱི་དབང་ཁྲིད། ནཱ་རོ་
ཆོས་དྲུག་གི་མྱོང་ཁྲིད་ལུས་སྦྱོང་བཅས་ཞུན་ཐར་བཅད་དེ་ཞུས། མི་ཟས་སྤང་། གོས་
རས་རྐྱང་བྱས་ཏེ་སྒྲུབ་པ་བྱས་པས་གཏུམ་མོའི་མེ་དྲོད་འབར་བ་སོགས་བྱུང་། དེ་ནས་
འོལ་ཁ་གངས་ནང་དུ་ཕྱིན་ནས་རྗེ་བླ་མའི་སྒྲུབ་ཕུག་ཏུ། མེ་ཏོག་དང་རྡེའུ་བཅུད་ལེན་
གནང་ནས་ཟླ་བ་བཅུ་གཅིག་ཙམ་ལ་དགེ་སྦྱོར་བྱས། ་ ལྕགས་ཡོས (སྤྱི་ལོ1711)ལོའི་
བདུན་པའི་ནང་འོ་དེ་གུང་རྒྱལ་གྱི་རྩེར་བསང་སོགས་བཏང་ནས། བསམ་གཏན་གླིང་
དུ་ཕེབས་ནས་ཡུན་རིང་ཙམ་བཞུགས། སོག་པོ་ལྷ་བཟང་གིས་ཤེས་ནས། མི་མངགས་
ཏེ་བཟུང་ཞིང་། སྟག་རྩེ་རྫོང་གི་རྩེ་ཐོག་ཁང་ཞིག་ཏུ་ཞག་བཅོ་ལྔ་ཙམ་བསྐོར་ནས་བཞག
དེ་ནས་གཡག་ལ་བསྐྱོན་ནས་ལྷ་སར་ཁྱེར་བར་དཀོང་དཀར་ལའི་རྟིང་སླེབས་སྐབས་གློ་
བུར་ཐལ་རླུང་དམར་པོ་ལངས་ནས་སྲུང་དམག་བཅུ་གཉིས་རེངས་ཤིང་དྲན་མེད་དུ་གྱུར་
ཅིང་། ཁོང་རླུང་འཚུབ་ཀྱིས་ཁུར་ནས་ཀོང་དཀར་ལའི་ཁར་ཐོན་པས་ཐར། དེ་ནས་
ཉིན་མཚན་མཐུད་ནས་སོང་བས་ཀོང་ཡུལ་དུ་སླེབས། ཀོང་སྨད་རྒྱུ་ལ་སིང་དོ་སེར་བར་
ཨུ་རྒྱན་སྒྲུབ་ཕུག་ཏུ་ཟླ་བ་ཁ་ཤས་བཞུགས། མོན་ཡུལ་བརྒྱུད་བལ་བོ་ཁོ་ཁོམ་གྲོང་ཁྱེར་དུ་
སླེབས། ཆུ་འབྲུག(སྤྱི་ལོ1712) ལོའི་བཅུ་བའི་ཚེས་བཞིའི་ཉིན་བལ་བོ་ཁོ་ཁོམ་གྱི་རྒྱལ་
བོ་བཙུན་མོ་འཁོར་བཅས་རྒྱ་གར་གྱི་གནས་ཆེན་ཞིག་ཏུ་གནས་མཇལ་ལ་འགྲོ་བར་ཆས་
འདུག་པས། མཆོད་རྟེན་བྱ་རུང་ཁ་ཤོར་སོགས་རྟེན་བྱིན་ཅན་སོགས་ཞིབ་མཇལ་བྱས་
ཤིང་། དབང་ཕྱུག་གི་རྟགས་ལིང་ག་རང་བྱུང་སོགས་ཀྱང་བལྟས་ནས། བལ་བོའི་
རྒྱལ་པོ་དང་ཟླ་བ་གཅིག་ཙམ་འགྲོགས་ནས་རྒྱ་གར་དུ་སོང་། ལམ་གྱེས་ཁར་བལ་རྒྱལ་
གྱིས་གསེར་དངུལ་གནང་། ཀོང་བོ་ལོ་བརྒྱ་དང་འགྲོགས་ནས་རྒྱ་གར་ལྷོ་ལམ་དུ་སོང་།
66



རོ་ལང་བཏུལ། ཆུ་སྦྲུལ(སྤྱི་ལོ1713)ལོའི་བཞི་བའི་ཚེས་གཅིག་ལ་བྱ་རྒོད་ཕུང་བོའི་
རིར་མཇལ། རླུང་གི་ནུས་པས་པུ་ལ་ཧ་རིར་བྱོན་ནས། པཎྜི་ཏ་ལྔ་བརྒྱ་ལ་མང་ཇ་
བཏང་། ཨུ་ཏ་ཞི་ཞིག་ལ་གནས་ཚང་གཡར་ནས་ཟླ་བ་དྲུག་གི་རིང་ལ་བདེ་མཆོག་དྲིལ་
བུ་ལྷ་ལྔའི་སྒྲུབ་པ་ཉམས་སུ་བླངས་པས་ཉམས་རྟོགས་བཟང་པོ་ཤར། ཀུ་ཤའི་ཐང་ཆེན་
ཞིག་ཏུ་གླང་ཆེན་ས་ལ་རབ་བརྟན་གཟིགས། དེ་ནས་བོད་ཕྱོགས་ལ་འཁོར་ཏེ། ཤིང་
རྟ (སྤྱི་ལོ1714)ལོར་གཉའ་གནམ་དིང་རི། མོན་ཡུལ། ཀོང་བོ་བརྒྱུད་དྭགས་པོ་གྲྭ་
ཚང་དུ་ཡུན་རིང་གསང་སྟབས་ཀྱིས་བཞུགས་པས། དྭགས་པོ་བླ་མ་ཞེས་པར་ཐོགས།
ཨེའི་ཕྱོགས་ཀྱི་རོང་ཆ་དཀར་སོགས་མཇལ། ལབ་ཀྱི་མ་གཅིག་ལབ་སྒྲོན་རང་བྱོན་དྲུང་
ཟླ་གཅིག་ལ་གཅོད་ཁྲིད་བསྐྱངས་ནས་བཞུགས། ཆོས་འཁོར་རྒྱལ་དུ་ལྷ་མོས་ལུང་བསྟན་
གནང་། ལོ་བརྒྱ་དང་ལྷན་དུ་ལྷ་སར་སོང་ནས་གསང་སྟབས་ཀྱིས་ཟླ་བ་ཁ་ཤས་བཞུགས།
ཤིང་ལུག(སྤྱི་ལོ1715)ལོའི་དགུན་འབྲིང་བོའི་ཚེས་གཉིས་ཉིན་ལྷ་མཆོད་སྐབས་སྤྲང་
ཆོས་བྱས་ནས་པེ་ཧར་ལྕོག་ལ་སོང་། ལྔ་བ་ཆེན་པོའི་རྨི་ལམ་ལ་པོ་ཏ་ལའི་སྒོ་ནས་དམག་
བྱུང་བ་ལྟ་བུ་ལ་ཐུགས་ཞེད་སྣང་འཁྲུངས་ནས། པོ་ཏ་ལའི་ལྟག་སྒོར་ཐོན་ཏེ་མགོ་ཞྭ་རྐང་
ལྷམ་མེད་པར་དགོད་ལ་བརྒྱབ་ནས་བྱང་ཕྱོགས་སུ་གར་སོང་ཆ་མེད་ཅིག་ལ་སོང་བ་རྨིས་
པས་ནམ་ཞིག་ལ་དེ་འདྲ་ཞིག་ཡོང་རྒྱུ་ཡིན་པ་འདྲ་ཞེས་ལུང་བསྟན་གསལ་བར་མཛད་པ་
དང་། བཀའ་གདམས་གླེགས་བམ་ཀྱི་ལུང་བསྟན་བོད་བྱང་གི་ཕྱོགས་ནས་བྱང་ཕྱོགས་
སུ། །འབངས་མགོན་མེད་མང་བོ་འདྲེན་དུ་འགྲོ། །ཞེས་པའི་ལུང་བསྟན་དུས་ལ་བབས་
ཏེ། དགུང་ལོ་སོ་བཞི་བཞེས་པ་མེ་སྤྲེལ(སྤྱི་ལོ1716)ལོ་ལ་རྨི་རུ་བཞི་སྡེའི་འབུལ་སྡུད་
པ་ཀོང་བོ་ལོ་བརྒྱ་ཉིད་བཅས་མི་བཅུ་བདུན་ལྷ་ས་ནས་དཔྱིད་ཀ་གསང་སྟབས་ཀྱིས་ཕེབས།
ལོ་དེའི་སྟོན་ཀ་མཚོ་སྔོན་ལ་སླེབས། ཟླ་གཅིག་ཙམ་བཞུགས། དེ་ནས་ཕྱག་གཡོག་
འགའ་ཁྲིད་ནས་ཟི་ལིང་ལ་ཕེབས། རྗེ་ཉིད་གཅིག་པུས་གནས་བསྐོར་བའི་ཆ་ལུགས་
ཀྱིས་གསེར་ཁོག་ཏུ་ཕེབས། མལ་བླ་མ་གྲུབ་ཆེན་དང་། ཞྭ་ལུ་བ་སོགས་ཀྱིས་རྒྱལ་བ་
ཚངས་དབྱངས་པ་ཡིན་པར་ཤེས་ནས་མཇལ་ཞིང་ཕྱག་དབང་ཞུས། ཚོགས་ཆེན་དུ་
མཆོད་མཇལ་གནང༌། དེ་ནས་ཟི་ལིང་དུ་འཁོར་ནས་ཞབས་ཕྱི་རྣམས་ཁྲིད་དེ་ཨ་ལག་
ཤར་བྱོན། བཅུ་བའི་ཚེས་བཅུ་གཉིས་ལ། ལྷ་བཙུན་ངག་དབང་རྡོ་རྗེའི་ཕ་བཛྲ་ཐའི་
ཇིའི་གཞིས་ཚབ་པར་ཨོ་སུ་ཟེར་བར་བྱོན་ནས་ཚེ་དབང་སོགས་གནང་། ལོ་གསར་བར་
དུ་བཞུགས། མེ་བྱ(སྤྱི་ལོ1717)ལོའི་གཉིས་པའི་ནང་། ཨ་ལག་ཤ་ཝང་གི་ཡ་མུན་
ཕྱོགས་སུ་ཕེབས། ཧོ་ཤུ་ཙ་ཁི་རུག་ཆི་ལྷ་རྒྱས་ཀྱི་རྩར་ཕེབས། དེར་ཞག་ཤས་བཞུགས་
_67



སྐབས་གྲུབ་རྟགས་སོགས་བསྟན་པས་ཙ་ཁི་རུག་ཆེས་ཝང་ལ་བཤད་པས། ཝ་ལག་ཤ་
ཝང་ནས་དད་དེ་གདན་དྲངས། ཡུལ་ཕྱོགས་ཀྱི་སྤྱི་བླར་བཀུར་ཞིང་རྒྱུན་བཞུགས་གནང་
བར་ཞུས། ཀེ་ཀེ་ཀོང་ཇོ་རྫུ་འཕྲུལ་གྱིས་དད་པར་བྱས། ལོ་དེའི་བདུན་པའི་ཚེས་ལ་ཀེ་
ཀེ་ཀོང་ཇོ་དང་ལྷན་དུ་རྒྱ་ནག་ཕོ་བྲང་དུ་ཕེབས། ཝང་ཧྥུ་ནང་བཞུགས་ཏེ་ཙན་ཏན་ཇོ་
སོགས་མཇལ། ཨ་ལོ་ཡིས་ཞེས་པའི་བློན་ཆེན་མཚན་མོར་གསང་སྟབས་ཀྱིས་དྲུང་དུ་
འོངས་ནས། རྒྱལ་བོ་ལ་ཞུས་ནས་སྔར་གྱི་གོ་སར་འཇོག་པ་འམ་ཐམ་ག་བླ་མ་ཞིག་འཇོག་
པར་བྱེད་ཅེས་ཞུས་པས་ཞལ་བཞེས་མ་གནང༌། ཉིན་ཞིག་ཨན་ཏིན་མུན་བརྒྱུད་ནས་
མཁར་ནང་དུ་ཕེབས་སྐབས་སྡེ་བ་ངག་དབང་རིན་ཆེན་སོགས་སྡེ་སྲིད་སངས་རྒྱས་རྒྱ་
མཚོའི་སྲས་གསུམ་དང་སྲས་མོ་གཅིག་དྲུང་འཁོར་བཅས་མི་ཉི་ཤུ་སུམ་ཅུ་ཙམ་རུ་ཞིན་མུན་
གྱི་ལམ་ལ་ཁྱེར་བ་ཐུག འདོགས་ཁྱི་ཞིག་ཡོད་པ་རྗེ་ཉིད་ཀྱི་ངོ་ཤེས་ནས་རྒྱུག་འོངས་ཏེ་ན་
བཟའ་ལ་ལྡག་པ་སོགས་ཀྱི་དགའ་ཚོར་བྱས་ཤིང་རྗེས་ལ་འབྲང་། སྡེ་སྲིད་ཀྱི་སྲས་མོ་དེས་
མོ་རང་གི་སོར་གདུབ་མི་གཅིག་བརྒྱུད་ནས་བསྔོ་འབྲས་ཞུས་བ་ཕྱག་ཏུ་འབྱོར། སྨན་
རམ་པ་ཀུན་བཟང་རྒྱལ་བོའི་བླ་སྨན་དུ་ཡོད་པ་ན་ནས་ཐུ་མོ་ཡོད་སྐབས་རྗེ་འདི་བ་གདན་
དྲངས་ནས་ངོ་ཤེས། དེ་ནས་ས་ཁྱི (སྤྱི་ལོ1718)ལོར་ཀེ་ཀེ་དང་ལྷན་དུ་ཨ་ལག་ཤ་ལ་
ཕེབས་ནས་ལྷ་བཙུན་ངག་དབང་རྡོ་རྗེའི་གཞིས་ཀར་ལོ་གཉིས་ཙམ་བཞུགས། ལྕགས་བྱི་
( སྤྱི་ལོ1720)ལོའི་ལྔ་བར་གསེར་ཁོག་ལ་བྱོན། ཆུ་བཟང་རིན་པོ་ཆེ་བློ་བཟང་བསྟན་
པའི་རྒྱལ་མཚན་གཙོས་པའི་འདུས་སྡེ་ཐམས་ཅད་ཀྱིས་བཀུར་སྟི་བསམ་གྱིས་མི་ཁྱབ་པར་
མཛད་ཅིང༌། ཚོགས་དབུས་ལ་གདན་དྲངས། ལམ་རིམ་བསྡུས་དོན་གྱི་བཤད་ལུང་
གནང་། ཆུ་བཟང་རིན་པོ་ཆེ། མལ་གྲུབ་ཆེན། ཞྭ་ལུ་བློ་བཟང་དཔལ་ལྡན་སོགས་
ཀྱིས་ཆོས་བཀའ་ཞུས་ཤིང་ཟླ་བ་བཞི་ལྷག་བཞུགས། བཅུ་བའི་ནང་ཨ་ལག་ཤར་ཕེབས།
ལྕགས་གླང༌(སྤྱི་ལོ1721)ལོའི་ལྔ་བའི་ནང་། སྔར་ལོར་ཆུ་བཟང་རིན་པོ་ཆེ་སོགས་
ཀྱིས་ཞུས་པ་ལྟར་གསེར་ཁོག་ལ་ཕེབས། དེ་སྐབས་ཇག་རུང་དགོན་རྙིང་གསེར་ཁོག་གི་
བུ་དགོན་ཡིན་སྟབས། དེ་གའི་བླ་མའི་བསྐོ་བཞག་གསེར་ཁོག་པས་བྱེད་དགོས་པས།
ཇག་རུང་ གྲོང་རུ་དགོན་གྲོས་མཐུན་པར་གསེར་ཁོག་དགོན་པར་སོང་ནས་བླ་དཔོན་
ཐམས་ཅད་ལ་ཞུས་ནས། རྗེ་ཉིད་བླ་མར་ཞུས། ཆུ་བཟང་རིན་པོ་ཆེས་ཀྱང་རྗེ་ཉིད་ལ་
ཇག་ རུང་ གི་ བླ་ མར་ གནང་ དགོས་ ཚུལ་ གྱི་ ལུང་ བསྟན་ བསྐོར་ བཅས་ གསུངས་ ཤིང་།
ཡར་ལུང་དགོན་པའི་བརྟེན་པ་ལྷ་མོ་ཞལ་ གཟིགས་བྱུང་བ་བཅས་ཀྱིས་རྐྱེན་བྱས་ ཞལ་
བཞེས་ གནང་། བརྒྱད་ པའི་ ཚེས་ གསུམ་ ཉིན་ ཇག་ རུང་ ཕྱོགས་ སུ་ ཆིབས་ ཁ་ བསྒྱུར།
68



ཇག་རུང་དགོན་པའི་བླ་མ་ གྲ་ རྒན། པྲ་སྟི། འབྲི་གུང་ནང་ སོ་ ཇག་རུང་ཚོ་དྲུག་
དཔའ་རིས་དགོན་སྡེ་བཅུ་གསུམ་གྱི་རྟ་པ་སྟོང་དང་ལྔ་བརྒྱ་ལྷག་གིས་བསུ་བ་ཕོན་ཆེར་བྱས།
ཚེས་བཅུ་གསུམ་ཉིན་ཡར་ལུང་དགོན་པའི་ཁྲིར་བཞུགས། ཕྱུག་རྩི་ཚང་ཟེར་བ་སློབ་
ཆུང་དུ་བསྐོས་ཤིང་ལོ་མཇུག་བར་དུ་བཞུགས་ནས་ཨ་ལག་ཤར་ཕེབས། ཕེབས་ཁར་
དགོན་གསར་གྱི་གནས་ངོས་འཛིན་དང་། ཆུ་ཡོས་དུས་འཁྲུགས་ཀྱི་ལུང་བསྟན་སོགས་
ཀྱང་གནང་། ཆུ་ཡོས(སྤྱི་ལོ1723)ལོའི་དབྱར་ཀར་ཧལ་ཧ་རྗེ་བཙུན་དམ་པས་རྗེ་ཉིད་
ཧལ་ཧའི་བསྟན་སྲིད་ཀྱི་བདག་པོར་མངའ་གསོལ་བའི་ཞུ་ཡིག་ཕུལ་བ་འབྱོར། རང་གི་
ཕ་ཡུལ་དང་གདན་ས་རྒྱང་རིང་བོར་བཞག་ནས་གཞན་གྱི་གདན་ས་འཛིན་པ་ཤིན་ཏུ་
འཁག་གསུངས་ནས་ཞལ་བཞེས་མ་གནང་། ཤིང་འབྲུག (སྤྱི་ལོ1724)ལོའི་བཞི་བའི་
ནང་ཧལ་ཧ་ཚེ་ཆེན་ཝང་གིས་ཞུས་པ་དང་འབྲེལ། རྗེ་བཙུན་དམ་ པའི་ མཆོད་སྡོང་
མཇལ་ཕྱིར་ཁུ་རེར་ཕེབས། ཁུ་རེ་སྟེང་གི་དགེ་འདུན་པ་སྟོང་ཕྲག་མང་བོར་དགའ་ལྡན་
ལྷ་བརྒྱ་མའི་ལུང་དང་ཕྱག་དབང་གནང་། ཚེ་ཆེན་ཝང་གི་གཞིས་སུ་ཟླ་གཅིག་ཙམ་གྱི་
རིང་ལ་ཡི་དམ་ལྷ་འགའི་རྗེས་གནང་དང༌། རིམ་གྲོ་སོགས་བསྒྲུབས། ཧལ་ཧ་ཚོ་་
བདུན། ཚོ་ཆེན་ཞེ་དགུ། ཏོ་ལོ་ཀོ་ཧན་ནོར་སོགས་ཕྱོགས་ཕྱོགས་སུ་ཕེབས་ནས་་་
གདུལ་བྱའི་རེ་འདོད་སྐོང་བར་མཛད། ཇག་རུང་དགོན་རྙིང་ཆུ་ཡོས་ སྟོན་ ཀར་རྒྱ་་་
དམག་གིས་མེ་ལ་སྦྱར་བ། རྗེ་འདིས་མེ་ལུག(སྤྱི་ལོ1727)ལོར་བྲག་འགག་གི་གནས་
དངུལ་སྲང་བརྒྱ་ཕྲག་འགས་ཉོས་ནས་འདུ་ཁང་བླ་བྲང་གྲ་གཤགས་སོགས་གསར་འདེབས་
ཀྱི་ མགོ་ བརྩམས།, ་ ཡར་ མར་ ལ་ ཁ་ འཐོར་ བའི་ དགེ་འདུན་ པ་ ལྔ་ བརྒྱ་ ལྷག་ འདུས།
ལྕགས་ཁྱི (སྤྱི་ལོ1730) ལོར་ཅུང་ཀར་ལ་དམག་འགྲོ་སྐབས་ཡོའུ་ཅང་གྱུན་རྗེ་ཉིད་ལང་
ཀྲོའུ་ཧྥུ་ལ་གདན་དྲངས་ནས་སྐུ་རིམ་མཛད། དངུལ་སོགས་ཀྱིས་འབུལ་བ་ཕོན་ཆེན་
བྱུང་། ལྕགས་ཕག(སྤྱི་ལོ1731) ལོར་ཡར་ལུང་དགོན་གསར་བཞེངས་འགྲུབ། རྗེ་
ཉིད་ཀྱིས་གོང་མའི་མཛོད་ཀྱི་བཀའ་བསྟན་གཉིས་དངུལ་སྲང་སྟོང་ཕྲག་ལྔས་གདན་དྲངས།
རྗེ་ཉིད་ཀྱི་གཙོ་བའི་དཔོན་གཡོག་ཉིས་བརྒྱ་ལྔ་བཅུའི་ཏོའུ་ཐིས་བསྩལ་ཞིང་། ཞྭ་ཏོག
ཕོག་དངུལ། འབྲུ་ཕོག་སོགས་སྔར་ལུགས་གསོས། ། པཎ་ཆེན་དཔལ་ཡེ་ལ་ཡར་ལུང་
བཅའ་ཡིག་ལྗགས་རྩོམ་མཛད་པའི་ཞུ་ཡིག་ཕུལ། སུ་མུ་ཐུ་ནས་སྤྱན་རས་གཟིགས་ལི་སྐུ་
ཡར་ལུང་གི་རྟེན་གཙོར་གདན་དྲངས། ཡུང་དྲིན་ཁྲི་ལོ་གཉིས་པ་ནས་བརྒྱད་པའི་བར
(སྤྱི་ལོ1724 =1731བར) ཨ་ལག་ཤ་ཝང་འཁོར་འབངས་བཅས་མཚོ་སྔོན་དུ་སྤོས་ནས་
སྡོད་སྐབས། རྗེ་འདི་ཡང་ཨོ་རོ་ཆུ་འགག་དང༌། ཤ་ར་ལ་ཡང་རེ་ཞིག་བཞུགས། དེ་
69



སྐབས་ ཏེས་ཐུང༌། འབྲུ་ གུ། གྱང་ རིང་། རྒྱབ་ རྩེ། སེམས་ ཉིད། རྒྱུ་ ཡག་
ཨོར་གཙོ། ཞྭ་དམར། རྒྱུ་ལྡོག་གཉིས། ཧོར་དགོན། ཀན་ཆེན། འབྲི་གུང་
སོགས་དུས་ གཅིག་ལ་དགོན་པ་བཅུ་གསུམ་ གྱི་མཁན་པོ་མཛད། ཏེས་ཐུང་གི་ལུ་ཀཱ་
ཞབས་དྲུང་ཞེས་པ་སྔོན་ཆད་བོད་དུ་སློབ་གཉེར་བྱེད་སྐབས་རྒྱལ་བ་ཚངས་དབྱངས་རྒྱ་
མཚོའི་ངོ་ཤེས་པ་དེས། ཐུ་སི་ཀླུ་སྐྱབས་དང་དགོན་སྡེ་རྣམས་ལ་ཚངས་དབྱངས་རྒྱ་མཚོ་
ཡིན་ཐག་གཅོད་ཀྱི་རྒྱུ་མཚན་བཤད་པས། ཏེས་ཐུང་ཕྱོགས་སུ་གདན་དྲངས། བཤོན་
ཧྭ་ཟེར་ཟས་བཙོང་འཇུ་ལག་ཆུ་ལས་བསྐྱབས་པའི་རྫུ་འཕྲུལ་བསྟན། ཏེས་ཐུང་གི་ཁྲིར་
བཞུགས་ནས། རྡོ་རྗེ་འཆང་གི་དུས་མཆོད་ཆེན་པོ་ལྷ་ལྡན་ཆོ་འཕྲུལ་སྨོན་ལམ་གྱི་ཕྱག་
ལེན་བཙུགས། ཏེས་ཐུང་རྡོ་རྗེ་འཆང་གི་དཀར་ཆག་པད་དཀར་ལྗོན་བཟང་བརྩམས།
མེ་འབྲུག (སྤྱི་ལོ1735)ལོར་ཅུང་ཀན་སི་སི་རྣམ་རྒྱལ་གྱིས་གདན་དྲངས། དེ་སྐབས་
ཨོར་ཏོ་སི་བཀྲ་ཤིས་ཆོས་གླིང་ལ་ཕེབས་ནས་གཞི་གསུམ་གྱི་ཕྱག་ལེན་ཚུགས། ས་ལུག
(སྤྱི་ལོ1739) ལོར་ཨ་ལག་ ཤ་ རུ་ལྷ་ལྡན་ལྟར་སྨོན་ལམ་ཚུགས། ལྕགས་བྱ(སྤྱི་ལོ
1741) ལོར་ཨེར་ཁེ་ཆོས་རྗེ་སོགས་ཀྱིས་གདན་དྲངས། དེ་སྐབས་ཨོར་ཏོ་སི་ཚུར་ལྷན་
ཛ་སག་མ་ལུས་པས་གདན་དྲངས་པར་འདོད་ཆོས་སྩལ། ཤིང་གླང་(སྤྱི་ལོ1745)ལོར་
བཅུ་བའི་ཉི་ཤུ་ལ་སོག་ཡུལ་སྐོར་ལ་ཕེབས་ནས་བཞུགས། ཉི་ཤུ་དྲུག་ནས་སྐུ་བསྙུན་ཚུལ་
བསྟན། མེ་སྟག (སྤྱི་ལོ1746)ལོའི་ལོ་གསར་བཅོ་ལྔའི་ཉིན་ནམ་མཁར་འཇའ་ཁ་ཏོག་
སྣ་ཚོགས་ཤར་བ་དང༌། གསུམ་པའི་བཅོ་ལྔ་ལ་ཟླ་འཛིན་དང་ནམ་གང་ལ་ཉི་འཛིན་
བྱུང་། ལྔ་བའི་ཚེས་གཉིས་ལ་ཇག་རུང་དགོན་པའི་ཁྲི་བརྗེ་རྒྱུའི་དོན་དུ་མི་གཏོང་རྩིས་
ཀྱིས་བཀའ་ཤོག་བསྒྲིགས་པ་གནང་། ལྔ་བའི་ཚེས་བརྒྱུད་ཉིན་དགོངས་པ་ཆོས་དབྱིངས་
སུ་གཟིམས། དགུང་ལོ་རེ་བཞི་བཞེས། སྐུ་འདས་རྗེས་ནམ་མཁར་འཇའ་ཁ་དོག་ལྔ་
དང་ལྷག་པར་འཇའ་དཀར་པོ་སུམ་སྒྲིག་ནུབ་ཏུ་འཐེན་པ་ཤར། ནམ་མཁར་རོལ་མོའི་
སྒྲ་གྲགས། ལྔ་བའི་བཅོ་ལྔའི་ཉིན་ས་གཡོས་ཤིང་འུར་སྒྲ་ཆེན་པོ་བྱུང་། གདུང་ཨ་ལག་
ཤར་བཞུགས་སུ་གསོལ། རྣམ་ཐར་གནད་བསྡུས་འདི་ནི་རྗེ་འདི་བ་ཨ་ལག་ཤར་ཕེབས་
ནས་སྐུ་གཤེགས་རེག་སྐུ་མདུན་འབྲལ་མེད་དུ་སྡོད་པའི་ཐུགས་སྲས་ལྷ་བཙུན་ངག་དབང་
རྡོ་རྗེས་རབ་བྱུང་བཅུ་གསུམ་པའི་མེ་གླང༌(སྤྱི་ལོ1757)ལོར་བརྩམས་པའི་ཚངས་་་་་
དབྱངས་རྒྱ་མཚོའི་རྟོགས་བརྗོད་གཞིར་བྱས་ནས་བསྒྲིགས། བྱེ་བྲག་ཏུ་རྒྱལ་བ་ཚངས་
དབྱངས་རྒྱ་མཚོ་ཡར་ལུང་དགོན་པའི་བླ་མར་ཕེབས་ཤིང་ལོ་ཉེར་ལྔའི་བར་སྐྱོང་ཁུར་
མཛད་ཚུལ་ལས་བརྩམས་ཏེ་ཅུང་ཟད་རྒྱས་པར་བཤད་ན། རྗེ་འདི་དགུང་ལོ་སོ་བཞིའི་
70



སྟེང་མཚོ་སྔོན་ཟི་ལིང་དུ་ཕེབས་ནས་གནས་བསྐོར་བའི་ཆ་ལུགས་ཀྱིས་གསེར་ཁོག་ཏུ་
ཕེབས། མལ་བླ་མ་གྲུབ་ཆེན་ཚང་དང་། ཞྭ་ལུ་བློ་བཟང་དཔའ་ལྡན་པར་མགོན་པོས་
ལུང་བསྟན་པས། རྒྱལ་བ་ཚངས་དབྱངས་རྒྱ་མཚོ་ཡིན་པར་ཤེས་ཤིང་བཀུར་བཟོས་
མཛད། དེ་ནས་ཨ་ལག་ཤར་ཕེབས། ་དགུང་ལོ་སོ་བརྒྱད་པ་ལྕགས་བྱ(སྤྱི་ལོ1720)
ལོའི་ལྔ་བའི་ནང་དཔོན་གཡོག་འགའ་དང་བཅས་ ཨ་ལག་ཤ་ནས་གསེར་ཁོག་ཏུ་བྱོན།
ཆུ་བཟང་རིན་པོ་ཆེ་བློ་བཟང་བསྟན་པའི་རྒྱལ་མཚན་གཙོ་བྱས་འདུས་སྡེ་ཐམས་ཅད་ཀྱིས་
བཀུར་སྟི་བསམ་གྱིས་མི་ཁྱབ་པར་མཛད་ཅིང་ཚོགས་དབུས་ལ་ཞུས། ལམ་རིམ་བསྡུས་
དོན་གྱི་བཤད་ལུང་གནང་། དེ་ནས་བཟུང་གསེར་ཁོག་གི་བླ་མ་དགེ་འདུན་འདུས་སྡེའི་
སྤྱིའི་བླ་མར་གྱུར། དགུན་མགོ་མའི་བར་དུ་བཞུགས་ནས་ཨ་ལག་ཤར་ཕེབས་སྐབས།
ཆུ་བཟང་རིན་པོ་ཆེ་སོགས་ཀྱིས་ སང་ཕོད་སླར་ཡང་འབྱོན་དགོས་ཀྱི་སྙན་གསན་ཕུལ།
དེའི་ཕྱི་ལོ་ལྕགས་གླང(སྤྱི་ལོ1721)ལྔ་བའི་ནང་སྔར་ལོར་ཞུས་པ་ལྟར་ལན་གསུམ་པར་
གསེར་ཁོག་ཏུ་ཕེབས། དེ་གའི་བླ་མ་དགེ་འདུན་པར་འདོད་ཆོས་བསྩལ། དེ་སྐབས་
ཇག་རུང་ཡར་ལུང་དགོན་གསེར་ཁོག་གི་བུ་དགོན་ཡིན་སྟབས་དེ་ཀའི་བླ་མའི་བསྐོ་བཞག་
གསེར་ཁོག་པས་བྱེད་དགོས་པས། དེ་དུས་ཇག་རུང་ཚོ་རུ་དགོན་གྲོས་མཐུན་པར་་་་
གསེར་ཁོག་ལ་སོང་ནས་བླ་དཔོན་ཐམས་ཅད་ལ་ཞུས་ནས། རྗེ་འདི་ཉིད་ཡར་ལུང་
དགོན་པའི་བླ་མར་མཛད་དགོས་ཞེས་ཞུས་པར། ། ཆུ་བཟང་རིན་པོ་ཆེ་སོགས་བླ་དཔོན་
རྣམས་ཀྱིས་འདི་བླ་མ་གཞན་དང་མི་འདྲ། རྗེ་རང་ཉིད་ལ་ཞུས་ཞེས་གསུངས་ནས།
ཆུ་བཟང་རིན་པོ་ཆེས་ཀྱང་ཇག་རུང་དགོན་པའི་བླ་མར་ཞལ་བཞེས་གནང་དགོས་ཚུལ་
སྔར་གྱི་ལུང་བསྟན་སོགས་ཀྱང་གསལ་བཏབ་བྱས་ནས་ནན་ཆེར་ཞུས་ཀྱང་རེ་ཞིག་ཞལ་
བཞེས་མ་གནང་། དེ་ནས་ཇག་རུང་ཚོ་རུ་དགོན་གྱི་སྐུ་ཚབ་རྣམས་རྗེ་ཉིད་ལ་ནན་ཏན་
གྱིས་གསོལ་བ་བཏབ་པར། སྐབས་དེར་ཇག་རུང་དགོན་པའི་ལྷ་མོའི་རྟེན་ཐང་སྤྲུལ་སྐུ་
ཆོས་དབྱིངས་རྒྱ་མཚོའི་ཕྱག་བྲིས་མ་བཀྲ་ཤིས་ལྷུན་པོའི་རྟེན་ཁྲོད་ནས་བརྐུས་པ་ཞིག་ཡོད་
པ་དེ་གློ་བུར་དུ་རྗེ་ཉིད་ཀྱི་གཟིགས་སྣང་ལ་བྱུང་ནས་གཟིགས་བསྡད་པས། ལྷ་མོ་དེའི་
ཕྱག་གི་རལ་གྲིའི་ཡུ་བའི་སྡིག་པ་ར་ཙཱའི་རྐང་བ་རྣམས་སིར་སིར་འཕར་ནས་ཡོད་པ་དེ་ལ་
ཐུགས་གཡེངས་ནས་ཁྱོད་ཚོའི་བླ་མ་ལོས་བྱེད་གསུངས་ཤིང༌། རེ་ཞིག་ནས། ངས་
ཁྱོད་ཚོ་ལ་གང་ལབ་གསུངས་པར། ཇག་རུང་བ་རྣམས་ཀྱིས་ཉིད་ཀྱིས་བླ་མ་མཛད་པའི་
ཞལ་བཞེས་གནང་གྲུབ་ཅེས་ཞུས་པར། འོ་ན་ཁྱོད་ཚོའི་འདུ་ཁང་དེར་ལྷ་མོའི་སྐུ་ཐང་
ཞིག་ཡོད་དམ། དེ་ཕྱག་ན་ག་འདྲ་ཞིག་འདུག་གསུངས་པར། ཁོང་ཚོས་རང་གི་རྟེན་



ཐང་ལ་ཉམས་མ་བཞག་པས་བཤད་རྒྱུ་མེད་ནས། ཕལ་ཆེར་གྱིས་བེ་ཅོན་ཡིན་ཞེས་ཞུས་
པས། རྗེ་ཉིད་བཞད་ནས་རང་གིས་བརྟེན་པའི་ཐང་ག་ལ་ཞིབ་ཏུ་མི་བལྟ་བའི་དྲིས་ཡོད་
པས། དེ་ལ་བེ་ཅོན་མི་འདུག སྡིག་པ་ར་ཙཱས་ཡུ་བ་བྱས་པའི་རལ་གྲི་འདུག ང་
དེའི་སྡིག་རྩ་འཕར་བ་ལ་སེམས་གཡེངས་ནས་ཁས་བླངས་ཚར་འདུག་པས། ད་རེས་
ཁྱེད་རང་རྣམས་ཕྱིར་ལ་སོང་། ང་རང་སྟོན་ཟླ་འབྲིང་བོའི་ཚེས་མགོར་འདི་ནས་ཐོན་
པར་བྱེད་གསུངས། ཇག་རུང་བ་རྣམས་ཕག་ཏུ་རང་གི་རྟེན་པའི་ཕྱག་མཚན་གང་ཡིན་
བཤད་རྒྱུ་མེད་པ་འདི་ལས་ངོ་ཚ་ཅི་ཡོད་ཅེས་ཕན་ཚུན་ལས་བདའ་བྱས་ཟེར། ཟླ་བ་
བརྒྱད་པའི་ཚེས་གསུམ་ལ་གསེར་ཁོག་ནས་ཇག་རུང་ཕྱོགས་སུ་ཆིབས་ཁ་བསྒྱུར། ཞག་
འགའ་ནས་ཇག་རུང་གི་བསུ་བར་དགོན་པའི་བླ་མ་གྲྭ་རྒན། པྲ་སྟི་ནང་སོ། འབྲི་གུང་
ནང་སོ་གཙོས་པའི་ཇག་རུང་ཚོ་དྲུག་དགོན་སྡེ་བཅུ་གསུམ་གྱི་རྟ་པ་སྟོང་དང་ལྔ་བརྒྱ་ལྷག་
གིས་བསུ་བ་ཕོན་ཆེ་བར་འབྱོར་ནས་སྔར་ནང་སོ་བཟང་བོ་རྒྱལ་མཚན་གྱིས་གོང་ས་ལྔ་པ་
ཆེན་པོ་གདན་དྲངས་པའི་རས་གུར་ཆེན་པོ་ཨ་མདོའི་ཡུལ་ན་མཚར་དུ་འཛིན་པ་ཞིག་ཡོད་
པ་ དེ་ ཕུབ། དེ་ ནང༌ དུ་ རྗེ་ ཉིད་ གདན་ དྲངས། གསོལ་ སྟོན་ རྒྱས་ པར་ བཤམས།
དཔའ་རིས་ཕྱོགས་ཀྱི་ཡུལ་སྲོལ་ལྟར་གཏམ་ལབ་ལོབ་འབུལ་བར། སྔར་ཇག་རུང་ཚོ་དྲུག
དགོན་སྡེ་བཅུ་གསུམ་གྱིས་ཀུན་མཁྱེན་རྒྱལ་དབང་ལྔ་བ་ཆེན་པོ་རྒྱ་ནག་ཏུ་བྱོན་པའི་སྐབས་
ནང་སོ་བཟང་པོ་རྒྱལ་མཚན་ཟེར་བ་དེས་རས་གུར་ཆེན་པོ་འདི་རྒྱལ་དབང་རིན་པོ་ཆེ་ལ་
དམིགས་ནས་བཟོས་ཏེ། འདིའི་ནང་དུ་རྒྱལ་དབང་རིན་པོ་ཆེ་བྱོན་ནས་ཡུལ་ཕྱོགས་ཀྱི་
འཚོགས་པ་ཡོངས་ལ་ཆོས་དང་འཇིག་རྟེན་གྱི་འདོད་དོན་བསྐང་བར་མཛད། དེ་དུས་
ཇག་རུང་བས་ཁྲི་འབུལ་བྱེད་སྐབས། ནང་སོ་བཟང་བོ་རྒྱལ་མཚན་གྱིས་བོངས་ཚོད་རྔ་
མོང་དང་འདྲ་བའི་རྟ་དཀུར་དཀར་རྣ་བའི་སྤུ་མདོག་མི་འདྲ་བ་ཆ་འགྲིག་སུམ་བརྒྱ་ཕུལ་
བས་རྒྱ་བོད་ཧོར་གསུམ་ངོ་མཚར་བར་བྱེད་ཅིང་། འབུལ་གྲངས་དེ་དག་ཀྱང་བཞུགས་
གུར་འདིའི་ནང་དུ་ཕུལ་བ་ཡིན། དེང་ཡང་རྗེ་ཉིད་སྔར་གྱི་བཞུགས་གུར་ནང་དུ་སྐུ་ལུས་
ལྕི་མོ་དེ་ཡང་མོར་བྱས་ཏེ། གསེར་གྱི་ཕ་བོང་སྒོ་ཁར་འགྲིལ་ནས་ཕེབས་པ་འདི་ང་ཚོ་
ལས་དང་སྐལ་བར་ལྡན་པ་ཡིན། དཀའ་ལས་སྐྱ་བས་བྱས་ཀྱང་། དངོས་གྲུབ་གཟར་
བུས་ལེན་ཟེར་བ་ལྟར། བོད་ཁྲི་སྐོར་བཅུ་གསུམ་དཀའ་ལས་བྱས་ཀྱང་། ཉི་མ་ ཨ་
མདོའི་ཡུལ་ལ་ ཤར་བ་རེད་ཟེར་ནས་གཏམ་མང་བྱས་པར། རྗེ་ཉིད་ཀྱིས་ཞལ་ལས། །
ཁྱོད་ཚོས་སྙད་སྟོད་མང་བོ་མ་བྱེད་པར་ངས་ཆོས་དང་འཇིག་རྟེན་གྱི་ལབ་ཡར་གང་བྱས་
དང་དུ་ལོངས། ངས་ཀྱང་ཕན་ཅི་ཐོགས་བྱེད་གསུངས་པས། རྒན་གཞོན་ཐམས་ཅད།
72



གླུ་ལེན། རྟ་རྒྱུག སྟོབས་འཛིང་བ་བཅས་དགའ་སྤྲོ་ཚད་མེད་པའི་ངང་ནས་རྗེ་ཉིད་
དགོན་པར་གདན་དྲངས་ནས་སོང་། བརྒྱུད་པའི་བཅུ་གསུམ་ཉིན་དགོན་པའི་མཁན་ཁྲི་
ལ་བཞུགས་སྐབས་འཇའ་ཤར་བ་དང་། ནམ་མཁའ་ལ་རྔ་སྒྲ་སྒྲོག་པ་སོགས་ངོ་མཚར་
བའི་ལྟས་བཟང་སྣ་ཚོགས་བྱུང་བས་ཨ་མདོ་ཡོངས་ཀྱིས་གླེང་ཞིང་ཡ་མཚན་དུ་གྱུར་འདུག་
དེར་འོངས་པའི་རྒྱ་ནག་ཚོང་བ་རྣམས་ཀྱང་། འདི་ད་སངས་རྒྱས་ངོ་མ་རེད་ཅེས་ཟེར་
སྐད། རྗེ་ཉིད་དེ་སྐབས་ལྷ་མོའི་ཞལ་ཐང་གི་མདུན་དུ་བྱོན་ཏེ། ཁྱེད་ཚོའི་ལྷ་མོའི་ཕྱག་
ན་བེ་ཅོན་ཡོད་ཟེར་བ་གང་ན་འདུག་སྡིག་ཙཱས་ཡུ་བ་བྱས་པའི་རལ་གྲི་འདུག་མོད་གསུངས་
ནས་ཇ་ཕུད་དཀར་ཡོལ་ཡུ་རིང་གང་བ་ཞིག་ལྷ་མོའི་ཞལ་དུ་བསྟབ་པས་ས་ལ་ཐིགས་པ་
ཙམ་ཡང་མ་ལྷུང་བར་ལྷ་མོའི་ཞལ་དུ་ཐིམ་སོང་བ་ཀུན་གྱིས་མཐོང་ནས། རྗེ་ཉིད་ཀྱི་
མངོན་ཤེས་དང༌། རྫུ་འཕྲུལ་བསམ་གྱིས་མི་ཁྱབ་པ་ལ་དད་ཅིང་རྗེས་སུ་ཡི་རངས་ནས་
སྔར་ལས་དད་འདུན་ཆེ་བར་གྱུར། ཕྱུག་རྩི་ཚང་ཟེར་བའི་བླ་མ་སྐུ་ན་བགྲེས་པོ་ལུང་
རྟོགས་ཀྱི་ཡོན་ཏན་ལ་མངའ་བརྙེས་པ། ལྕང་སྐྱ་ངག་དབང་ཆོས་ལྡན་པ་དང་དུས་ཐོག་
གཅིག་པའི་དངོས་སློབ་ཡིན་པ་དེ་ཉིད་སློབ་ཆུང་ལ་ བཞག་ནས། འདི་ལོ་ངེད་རང་
གཉིས་སོག་ཡུལ་ལ་འགྲོ་དགོས། རྗེས་སོར་འདི་ག་ནས་བསྡད་ཆོག་མོད། རྗེས་ཕོད་
ག་འདྲ་ཡོང་ཞེས་གསུངས་ཀྱང་སྣང་དག་བཏང་མི་འདུག དེ་སྐབས་ལོ་མཇུག་བར་དུ་
བཞུགས་ནས་ཨ་ལག་ཤར་ཕེབས་སྐབས། ཆིབས་སྐྱེལ་བ་མང་བོ་དང་བཅས་པས་བྲག་
འགག་གི་ལུང་ཁུག་དེར་ཆིབས་ཁ་འཐེན་ཏེ་རེ་ཞིག་བར་ཡར་མར་ལ་གཟིགས་པའི་མཐར།
ངས་ད་དགོན་པ་ལུང་བ་འདི་ལ་འདེབས་རྒྱུ་ཡིན། བླ་བྲང་དང་འདུ་ཁང་འདི་གར་རྒྱག་
རྒྱུ་ཡིན། དེ་དུས་ཁྱོད་ཚོས་ཁང་བའི་གནས་འདི་དང་འདི་ལ་གྱིས་ཞེས་བཀའ་གནང་
བས། ཁོང་ཚོའི་བསམ་པ་ལ་དགོན་པ་སྔར་ནས་ཡོད་པ་ལ་ད་ལྟ་དགོན་གསར་ཞིག་
བཞེངས་དོན་མེད་པར་འདྲ་ཡང་ཅི་ཡིན་ནམ་བསམས་ནས་གང་གསུངས་ལ་ལགས་སོ་
ཙམ་ཞུས་ཀྱང་དགོངས་གཞི་ཡོད་པ་མ་ཤེས། དེ་ནས་འཇའ་མོ་དཀའ་བཅུ་ལ་རྗེ་ཉིད་ཀྱི་
ཞལ་ནས། རྗེས་སོར་འཇིགས་པ་ཆེན་པོ་ཞིག་ཡོང་རྒྱུ་འདུག ཁྱད་པར་དུ་ཁྱོད་ལ་
འཇིགས་པ་ཆེན་པོ་དེ་ཡོང་སྐབས་ང་ཁྱོད་ཀྱི་རྩེར་སླེབས་ཡོང་། དེ་དུས་གསོལ་བ་ཐོབས་
གསུངས་པར་ཁོས་ལགས་སོ་ཙམ་ཞུས་ཤིང༌། དེ་ནས་ཕྱུག་རྩི་སློབ་རྒན་སོགས་ཀྱིས་ཕྱག་
གཡོག་ཞུས་ནས་ཨ་ལག་ཤར་བྱོན་ནས་བཞུགས། ཆུ་ཡོས་ལོའི་སྟོན་ཁར་རྒྱ་དམག་གིས་
ཇག་རུང་དགོན་མེ་ལ་སྦྱར། དགེ་འདུན་པ་ཕལ་ཆེར་རི་དང་ནགས་སུ་བྲོས། བགྲེས་
པོ་དང་ནད་པ་སོགས་འབྲོས་མི་ཐུབ་པ་སྐོར་ཅིག་དམག་གིས་བསད། དེ་དུས་འཇའ་མོ་
73



དཀའ་བཅུ་བས་རྟ་གཅིག་ཞོན་ནས་དགོན་པའི་རྒྱབ་རིའི་རྩེ་ལ་སོང་ནས་རྟ་སྡོང་བོ་ཞིག་ལ་
བཏོགས་ནས་ཁོ་རང་གཡང་ལ་ལྕེབས་གྲབས་བྱས་པས། རྗེ་ཉིད་ཀྱི་གསུངས་སྐད་ལྷང་
ལྷང་བས། འཇའ་མོ་དཀའ་བཅུ་ཕྲོས་ཕྲོས་ཞེས་གསུངས་པ་རྣ་བར་ཐོས་པས་ཡར་མར་
བལྟས་པས། ཁོ་བོའི་རྒྱབ་ཕྱོགས་ཀྱི་ཕ་བོང་ཞིག་གི་སྟེང་ན་ཕོ་རོག་ཅིག་ག་དྲག་ག་དྲག་
ཟེར་ནས་འཕུར་སོང་བ་དང༌། ཁོས་སྔར་གྱི་ལུང་བསྟན་སེམས་ལ་གློ་བུར་དུ་ཤར་ནས་བླ་
མ་ཕོ་རོག་གི་གཟུགས་སུ་སྤྲུལ་ནས་ཕེབས་པ་ཡིན་པར་ཤེས་ནས་གསུངས་ལྟར་བྲོས་པས་
ཐར། འཇའ་མོ་དཀའ་བཅུ་འདི་སྔར་བོད་ན་ཡོད་དུས་རི་བོ་དགེ་ལྡན་གྱི་གནས་བརྟན་
བྱས་སྐབས། རྗེ་འདི་བ་གདན་སར་ཕེབས་ནས་དགའ་ལྡན་དུ་རྗེ་ཡི་ གསེར་སྡོང་ལ་
མཇལ་སྐབས་སྐུ་ན་ཕྲ་བས། དཀའ་བཅུ་འདིས་སྐུ་བཏེགས་ནས་མཆོད་སྡོང་ལ་དབུ་
གཏུགས་པའི་ལོ་རྒྱུས་ཡོད། རྒྱ་དམག་སོང་ཤུལ་དུ། ཉིན་ཞིག་དགོན་པའི་ལུང་བའི་
ནང༌། ཚོགས་བརྡ་དུང་སྐད་ལྷང་ལྷང་གྲགས་པ་ཐོས་པས། རི་ལུང་ནགས་གསེབ་ཏུ་
བྲོས་པའི་དགེ་འདུན་པ་རྣམས་འདུས་པ་ན། འདུ་ཁང་འཚིག་པའི་ཤུལ་དུ་ཚོགས་དུང་
དཀར་རུག་གིས་ལྷག་ཡོད་པ་མཐོང་བས་དུང་དེ་ལ་དཀར་མོ་རང་གྲགས་ཟེར་ཞིང་དུང་དེ་
ད་ལྟ་ཡང་རྟེན་ཁྲོད་ན་ཡོད་དོ། །དེ་ནས་ཤིང་འབྲུག་གི་ལོ་ལ་བྲག་འགག་གི་གནས་གསར་
དུ་དགོན་འདི་གསར་བཞེངས་བྱེད་པར་བརྩམས་ཀྱང་ཡོ་ལང་གི་རླངས་པ་མ་ཡལ་བས་
བརྒྱང་བསྲིངས་ཤིང༌། མེ་ལུག(སྤྱི་ལོ1727)ལོ་ནས་འགོ་བརྩམས་ཏེ། གནས་་་་
གསར་འདི་རྒྱས་བཟུང་ཡོད་པ་ལ། རྗེ་ཉིད་ཀྱིས་དངུལ་སྲང་བརྒྱ་ཕྲག་འགས་ཉོས་ནས་
བླངས་ཏེ། འདུ་ཁང་དང་བླ་བྲང་གྲྭ་ཤག་སོ་སོའི་གཞི་འཛིན་ས་བགོས་ནས་གནང་ཞིང་།
རང་རང་གི་ས་དེར་འདུ་ཁང་བླ་བྲང་གྲྭ་ཤག་སོགས་ཀྱི་མིང་བཏགས་པའི་གཡའ་མའི་
འཁར་བ་བརྩིགས་ནས་བཞུགས་སྐབས། ཡར་མར་ལ་ཁ་འཐོར་བའི་དགེ་འདུན་པ་ལྔ་
བརྒྱ་ལྷག་རིམ་གྱིས་འདུས་ནས་གནས་འཆའ་བར། ཐུར་ཆེན་མཁར་ཏེ་རྒྱ་སྐད་ཀྱིས་ཁྲ་
ཁོའུ་ཡི་ཟེར་སའི་རྒྱ་དཔོན་དབང་བཙན་པའི་སྟབས་ཀྱིས་དགོན་པ་འདེབས་སུ་མ་བཅུག་
པར། དེ་རིང་བརྩིགས་པའི་གཡའ་མ་སང་ཉིན་བཤིགས། སང་ཉིན་བརྩིགས་པའི་
གཡའ་མ་རྗེས་ཉིན་བཤིགས་ནས། “ ལྷ་ཁང་ཉིན་བརྩིགས་མཚན་མོར་བསྐྱེལ། །རི་རྡོ་
ཐམས་ཅད་ཀླུངས་སུ་ཕབས།”ཞེས་པ་ལྟར་གྱུར་ནས་ཡོད། སྐབས་ཤིག་ཐུར་ཆེན་མཁར་
གྱི་དཔོན་པོ་ཆོས་དད་མེད་པའི་བསམ་ནག་དེ་མཁར་གཞན་ཞིག་ལ་སོང་ནས། དེའི་
ཚབ་མི་ལ་དཔོན་པོ་ཆོས་དད་ཅན་ཞིག་བསྡད་པ་དེ་ལ་རྗེ་ཉིད་ཀྱིས་རྟ་བཟང་འགའ་དང༌།
དངུལ་རྡོ་ཚད་འགའི་འཛིན་པ་བྱིན་ནས་རྒྱུ་མཚན་ཞུས་པར། ་ཁོ་འདི་ན་ཟླ་བ་གསུམ་་
74



ཙམ་འདུག་རྒྱུ་ཡིན། དེའི་བར་ལ་ལྷ་ཁང་རྟེན་དང་བཅས་པ་ཞིག་ཨེ་འགྲུབ་ལྟོས། དེ་
ལས་འགྱངས་ན་སྔར་གྱི་དཔོན་པོ་རྙིང་བ་སླེབས་ན་ཁོ་བོ་ཕྱོགས་གཞན་དུ་འགྲོ་དགོས་པས།
དེས་ཅི་བྱེད་མི་ཤེས་ཟེར་བྱུང་བར། བཟོ་པ་རྣམས་བཀུག་ནས་ལྷ་ཁང་ཞིག་རྒྱུ་བོད་
ཐམས་ཅད་ཀྱིས་ཉིན་མཚན་མེད་པར་བརྩིགས་ནས། དེའི་ནང་དུ་རྗེ་བཙུན་བྱམས་
མགོན་གྱི་སྐུ་ཐོག་ཚད་གཅིག་ལ་འཁོར་དུ་ཉེ་སྲས་བརྒྱད། རྟ་མགྲིན། ཕྱག་རྡོར་དང་
བཅས་པའི་སྐུ་མི་ཚད་ལས་ཆེ་བ། གཞན་ཡང་བྲག་རི་སོགས་ཀྱི་བཀོད་པས་མཛེས་པར་
བྱས་པ། ཚོན་རྩི། གསེར། གཟུངས་གཞུག་སོགས་ཡན་ལག་མ་ཚང་བ་མེད་པར་
འགྲུབ་ནས་རབ་གནས་རྒྱས་པར་མཛད་དེ། འདུ་ཁང་སྐྱ་ལེབ་མར་གྲགས་པ་དེ་་་་༌་
བརྩིགས་ནས་དགོན་པའི་གཟུགས་བརྙན་ཙམ་ཞིག་ཆགས་ཡོད་པའི་སྐབས་ཤིག རྒྱ་
དཔོན་རྙིང་བ་དེ་སླེབས་ནས། རྒྱ་དམག་མང་བོ་དང་བཅས་བྱུང་ནས། བྱམས་ཁང་
གི་རྒྱ་ཕིབས་སྟེང་གི་གྱོ་མོག་བཀོག་ནས་འཕེན་པའི་སྐབས་སུ། རྗེ་ཉིད་རྒྱ་དཔོན་དེ་ལ་
པུས་བཙུགས་ཤིང་དབུ་ས་ལ་གཏུགས་ཏེ་འོ་དོད་བོས། བརྒྱ་འབུལ་སྟོང་འབུལ་བྱས་
པས་ལྷ་ཁང་མ་བཤིགས་པར་བཟློག་ཐུབ་ཙམ་བྱུང༌། དེ་ཉིན་དགེ་འདུན་མང་པོ་ཐུགས་
ཚད་མེད་སྐྱོ་ཞིང༌། དམ་པ་འདི་ལྟ་བུ་ལུང་བ་འདིར་ཕེབས་ནས་དཀའ་སྤྱད་འདི་འདྲ་མ་
གནང་ན། ང་ཚོའི་བསྟན་འགྲོའི་དོན་ཆེན་འདི་དག་འགྲུབ་པ་ལ་དཀའ་ཁག་ཇི་ལྟར་ཆེ་
ཨང་ཞེས་གླེང་ཟེར། རྒྱ་དཔོན་དེ་ཉིད་ཐུར་ཆེན་མཁར་དུ་ལོག་པའི་ལམ་ཁ་མཁར་རྒྱབ་
ཀྱི་རི་རྡེའུ་ཁེ་ཁར་རྟ་ལས་ལྷུང་སྟེ་བུ་ག་དགུ་ནས་ཁྲག་འཛག་པས་འཕྲལ་དུ་ཤི་བ། ཕྱིས་
སུ་ལྷ་ཁང་འཁྱམས་ཀྱི་ལོགས་རིས་ངོས་ལ་བྲིས་ཡོད། སྐབས་དེར་གོང་མའི་བཀའ་་་
བསྒྲགས་ནས། ཉེ་ཙོང་ཏུས་བཤིགས་པའི་དགོན་སྡེ་ཆེ་ཕྲ་ཐམས་ཅད་ལ་རང་རང་གི་
གཞི་འཛིན་པའི་ས་ཆ་ལུང་བ་ཐམས་ཅད་རང་རང་གི་འདོད་མོས་ལྟར་གནང་ནས་དགོན་
པ་རྣམས་བཞེངས་རྒྱུའི་གསེར་ཡིག་བབ་པ་ལྟར། ཡོའུ་ཅང་ཅུན་གྱིས་དགོན་རྣམས་
གསར་བཞེངས་བྱེད་པའི་བདག་རྐྱེན་གནང་བ་དང་འབྲེལ། ཇག་རུང་ཡར་ལུང་དགོན་
གནས་སོགས་ཀྱང་བསྩལ། ལྷག་པར་ཁྱི་ལོར་ཡོའུ་ཅང་ཅུན་གྱིས་རྗེ་འདི་བ་ལང་ཀྲོའུ་
རྒྱུར་གདན་དྲངས་ཏེ། ཅོང་ཀརྙ་ལ་དམག་གཏོང་བའི་ཆེད་དུ་སྐུ་རིམ་བསྒྲུབ་པ་སོགས་
ཀྱིས་ཡོན་མཆོད་དུ་འབྲེལ་བས། འགལ་རྐྱེན་འཚུབ་ལྷོངས་རང་ཞིར་སོང་ཞིང་མཐུན་
རྐྱེན་འཛོམ་པར་གྱུར་ཏེ་ལྕགས་ཕག(སྤྱི་ལོ1731) བར་འདུ་ཁང་བྱམས་ཁང་གྲྭ་ཤག་
མཆོད་རྟེན་བཅས་ཡོངས་སུ་རྫོགས་པ་བཞེངས་འགྲུབ་ཅིང༌། གོང་མའི་མཛོད་ཀྱི་བཀའ་
བསྟན་གཉིས་དངུལ་སྲང་སྟོང་ཕྲག་ལྔས་གདན་དྲངས། འདུ་ཁང་ལ་དངུལ་སྲང་སྟོང་



ཕྲག་བདུན། གཞན་ཡང་གྲལ་གདན། མཆོད་རྫས་སོགས་མཐའ་དག་རྗེ་རང་གི་ཕྱག་
རྫས་ཀྱི་སྟེང་ནས་བཞེངས། སྔར་གྱི་དགོན་རྙིང་གི་དུས་གོང་མ་བདེ་སྐྱིད་ཀྱིས་གནང་བ།
མི་ཉིས་བརྒྱ་ལྔ་བཅུའི་ཏོའུ་ཐེས་དང་། རྗེ་ཉིད་ཀྱིས་གཙོ་བའི་མི་དྲུག་ཅུ་རེ་བརྒྱུད་ལ་ཞྭ་
ཏོག་དང༌། མི་ཉིས་བརྒྱ་དང་ལྔ་ལ་དངུལ་དང་འབྲུ་ཕོགས་བཅས་ཀྱི་ལུགས་སྲོལ་སླར་
གསོས་བྱས་ནས་གནང་ཞིང་། དེ་ཡང་རྗེ་ཉིད་ལ་དངུལ་སྲང་གསུམ་དང་འབྲུ་ཕོགས་
གྲུས་ནས་འཇགས་གསུམ། གཞན་དག་ལ་དངུལ་སྲང་དོ་ཞོ་ལྔ་དང༌། གྲུས་ནས་
འཇགས་གཉིས་རེ་ཡིན། རྗེ་ཉིད་ཀྱིས་དགོན་པའི་མིང་ལ་ཐོས་བསམ་དར་རྒྱས་གླིང་
ཞེས་བཏགས། དེ་སྐབས་རྗེ་འདི་བའི་མཚན་མང་མང་གིས་དྭགས་པོ་བླ་མ་ཟེར་བའི་རྒྱུ་
མཚན་གྱིས། དགོན་པའི་མིང་ཡང་རྒྱ་སྐད་ཀྱིས་དྭགས་པོ་ཟི་(ik རྩོ) ཟེར་ཞིང༌།
གོང་མས་གནང་བའི་ཏོའུ་ཐེ ( )E)ནང་དུ་ཡང་དེ་ལྟར་བཀོད་འདུག (ཏོའུ་ཐེ་ནི་
རྒྱ་ནག་རྒྱལ་བོས་རབ་བྱུང་ལ་རབ་བྱུང་དུ་ཁས་བླངས་པའི་ཆོག་མཆན་བཀོད་པའི་ཡིག་
རྟོགས་ཏེ། ཡིག་རྟགས་དེ་ཡོད་ན་ཁྲལ་འཇལ་བ་དང༌། དམག་ལ་འགྲོ་བ་སོགས་མི་
དགོས)རྗེ་ཉིད་ཀྱིས་དགོན་གསར་འདི་བཞེངས་ནས་གཞི་གསུམ་དང་དབུ་ཕར་གྱི་འཆད་
ཉན་བཙུགས། དུས་བཞིའི་ཆོས་ཐོག་དང༌། ཆོས་གྲྭའི་སྒྲིག་ལམ་སོགས་ཀྱི་བསྐོར་བཀྲ་
ཤིས་སྒོ་མང་གི་ཕྱག་ལེན་ལྟར་དང་། སྔགས་ཕྱོགས་ཀྱི་སྐོར་རྣམས་རྒྱུད་སྨད་དང་། ་ ལྷ་
མོ་ སོགས་འགའ་ ཞིག་ཆོས་འཁོར་ རྒྱལ་ གྱི་ ཕྱག་ལེན་ ཚུལ་ བཞིན་ བཙུགས་ པར་ མཛད། །
གཞན་ཡང་བསྟན་པའི་གཞི་མ་ཚུལ་ཁྲིམས་ཡིན་ཚུལ་གྱི་ལབ་ཡར་བཅའ་ཡིག་གི་གཟབ་
རྒྱས་གནང་ཞིང༌། ཕྱིས་སུ་རྗེ་ཉིད་ཀྱིས་པཎ་ཆེན་བློ་བཟང་ཡེ་ཤེས་དཔལ་བཟང་བོར་ཞུ་
ཤོག་ཕུལ་བ་ལྟར། བཅའ་ཡིག་ལྗགས་རྩོམ་གནང་ནས་བསྩལ། དགོན་འདིའི་འབག་
འཆམ་ཡང་རྗེ་ཉིད་ཀྱིས་བསླབས་ནས་སྐུ་ཞོག་གྲྭ་ཚང་གི་ཕྱུག་ལེན་ལྟར་ཚུགས། སུ་མུ་ཐུ་
ཟེར་ས་ནས། རི་བོ་པོ་ཏ་ལའི་སྤྱན་རས་གཟིགས་ཀྱི་སྐུ་རྒྱ་ནག་ལི་རྙིང་མི་ཚད་ཆེ་བ་ཙམ་
ཞིག་རྙེད་ནས། སྐུ་དེ་ཤིན་ཏུ་ལྕི་བ་མི་སྟོབས་ཅན་འགས་ཀྱང་མི་ཐེག་པ་ཞིག་བཞུགས་པ་
དེ་རྗེ་ཉིད་ཀྱིས་གསན་ནས་མི་འགའ་བཏང་སྟེ་གདན་འདྲེན་ཞུས་པར། ་ སྐུ་དེ་ཤིན་ཏུ་
ཡང་བར་གྱུར་ནས་རྔ་མོང་ལ་བཀལ་ཏེ་གདན་འདྲེན་བྱས་ཤིང༌། རྗེ་ཉིད་ཀྱིས་གཡའ་
འདོན་མཛད་ཅིང་གཟུངས་གཞུག་ཚད་ལྡན་ཕུལ་ནས་ཡར་ལུང་དགོན་པའི་རྟེན་གྱི་གཙོ་
བོར་གནང་། ཚངས་དབྱངས་རྒྱ་མཚོ་ཞེས་པའི་མཚན་མངོན་ཆེ་ཞིང་། དུས་ ཐོག་
དེར་དགག་བྱ་ཆེ་བས་གསང་བར་མཛད་ཅིང་། ཡོངས་གྲགས་སུ་ཀུན་གྲོལ་ངག་དབང་
ཆོས་གྲགས་རྒྱ་མཚོར་འབོད་པའི་དམ་པ་འདི་ཉིད་དགུང་ལོ་སོ་དགུའི་སྟེང་ (རབ་བྱུང་
ཁ་ i/
76



བཅུ་གཉིས་པའི་ལྕགས་གླང་སྤྱི་ལོ1721) ཇག་རུང་ཡར་ལུང་དགོན་པའི་བླ་མའི་ཁྲིར་
བཞུགས་ནས། དགུང་ལོ་རེ་བཞི(རབ་བྱུང་བཅུ་གཉིས་པའི་མེ་སྟག་སྤྱི་ལོ1746)སྟེང་
ཞིང་གཞན་དུ་སྐུ་གཤེགས་པའི་ཉི་མ་དྲུག་གི་སྔོན་ལ་ཡར་ལུང་ཁྲི་བརྗེ་རྒྱུའི་ཕྱག་ཡིག་གནང་
བའི་བར་ལོ་ཉེར་ལྔའི་བར་དགོན་འདི་བདག་བྱས་ནས་ཆོས་སྲིད་ཟུང་གི་སྒོ་ནས་སྐྱོང་བར་
མཛད་པའི་བཀའ་དྲིན་ནི་སྟོང་གསུམ་གསེར་གྱིས་བཀང་ཡོང་གཞལ་བར་མི་ནུས་སོ། ། རྗེ་
འདི་ཉིད་ཞལ་བཞུགས་དུས་བུ་སློབ་ཡོན་བདག་ཀུན་གྱིས་བྱང་ཕྱོགས་འགྲོ་བ་ཡོངས་ཀྱི་
མགོན་སྐྱབས་དང་དཔུང་གཉེན་དམ་པར་སྤྲུལ་སྐུ་རྒྱུན་མི་འཆད་པར་འབྱོན་དགོས་པའི་
གསོལ་བ་བཏབ་པར་ཞལ་བཞེས་གནང་བ་བཞིན། ཀུན་གྲོལ་སྐུ་འཕྲེང་གཉིས་པ་བློ་
བཟང་ཐུབ་བསྟན་རྒྱ་མཚོ་བསྟན་འཛིན་ཆོས་རྒྱལ་གྱི་གདུང་རྒྱུད་ཨ་ལག་ ཤ་ གུང་ལ་་་
འཁྲུངས། དར་རྒྱས་ནོ་མོ་ཧན་ཡོངས་འཛིན་དུ་བསྟེན། པཎ་ཆེན་དཔལ་ལྡན་ཡེ་ཤེས་
སོགས་ལ་གཏུགས། མདོ་སྔགས་ཀྱི་གསན་བསམ་རྒྱ་ཆེར་མཛད། འདི་ཀའི་ཁྲིར་་
བཞུགས་ སྐབས་ ཀུན་ མཁྱེན་ འཇིགས་ མེད་ དབང་ པོ་ དགོན་ འདིར་ གདན་ དྲངས་ ཏེ།
ཉིད་ཀྱིས་གཙོ་བོར་མཛད། ། ཡར་ལུང་མཚན་ཉིད་གྲྭ་ཚང་གི་སློབ་དཔོན་བཀྲ་ཤིས་དོན་
གྲུབ་སོགས་སེར་སྐྱ་ཉིས་སྟོང་ལྷག་གིས་རྡོར་འཕྲེང་དང་ཀྲི་ཡ་སྦྲགས་པའི་དབང་ཡོངས་
རྫོགས་སྒྲུབ་ཐབས་རིན་འབྱུང༌། ལྷོ་བྲག་སྙན་བརྒྱུད་ཀྱི་རྗེས་ གནང་ སོགས་ གནང་།
ས་ལམ་རྣམ་བཞག་ལྗགས་རྩོམ་ཞུས། འཇིགས་མེད་ཞབས་ཀྱིས་དགོན་འདིར་རྒྱུད་པ་གྲྭ་
ཚང་གསར་འཛུགས་མཛད་ཅིང༌། རྒྱུད་པའི་བཅའ་ཡིག་ཀྱང་བཞག རྒྱུད་པའི་་་
མཁན་ཁྲི་ཐོག་མ། བ་རི་དོན་གྲུབ་བཀྲ་ཤིས་བསྐོ་བཞག་གནང༌། རྗེས་སུ་དོར་ཞི་
དགོན་དགའ་ལྡན་ནོར་བུ་གླིང་འདེབས་མཁན་ངམ་རིང་རབ་འབྱམས་པ་དམ་ཆོས་རྒྱལ་
མཚན་གྱི་སྤྲུལ་སྐུ་ཨ་ཁྱི་རྒྱལ་མཚན་ཟེར་བ་དབུས་གྱི་རྒྱུད་སྨད་པའི་དབྱངས་དཔོན་བྱས་པ་
དེས་བླ་མ་རྒྱུད་མཆོད་དང་འབྲེལ་བའི་འཆད་ཉན། བདེ་གསང་འཇིགས་གསུམ་གྱི་ཆོ་
ག་སྦྱིན་སྲེག་ ཐིག་རྡུལ་མཚོན། གཏོར་ཆེན་གྱི་དབྱངས་རོལ་སོགས་རྒྱུད་སྨད་ཕྱག་
ལེན་ཞིབ་བཏོད་བྱས། འདིའི་སྐུ་གོང་མ་དམ་ཆོས་རྒྱལ་མཚན་ནི། གོང་ས་ལྔ་བའི་
དངོས་སློབ། ངམ་རིང་དུ་གྲ་སྐོར་མཛད། ལྔ་པ་ཆེན་པོས། མདོ་སྨད་ན་རི་བོ་དགེ་
ལྡན་དང་འདྲ་བའི་གནས་ཞིག་ཡོད། དེར་སོང་ནས་དགོན་པ་བཏབ་ན་གདུལ་བྱ་རྒྱས་
ཞེས་ལུང་བསྟན་པ་ལྟར། མདོ་སྨད་དུ་འོངས་ནས་དགོན་གནས་བཙལ་བས། དོར་ཞི་
དགོན་རྙིང་གི་གནས་དེ་རྙེད་ནས། དོར་ཞི་དགའ་ལྡན་ནོར་བུ་གླིང་བཏབ། གོང་ས་
ལྔ་པ་ཆེན་པོ་རྒྱ་ནག་ཏུ་ཕེབས་སྐབས་འདུ་ཁང་གསར་བ་བཞེངས་གྲུབ་པས། ཇག་རུང་
77



ཐང་དུ་ལྔ་པ་ཆེན་པོ་གདན་དྲངས་ཚེ་རབ་གནས་ཞུས་པས། ཁྱོད་སོང་ནས་འདུ་ཁང་དུ་
མཆོད་བཤམས་བྱས་ནས་ཚོགས་སྡུས་དང༌། བདག་གིས་འདི་ནས་རབ་གནས་བྱེད་
གསུངས་ནས། དོར་ཞི་ནས་ཇག་རུང་བར་རྟ་ལམ་ཙམ་ཡོད་པར་འཐོར་འབྲུ་འདུ་ཁང་
དུ་བབས་ཞེས་གྲགས། དོར་ཞི་དགོན་རྙིང་གི་ གནས་དེ་འབྲོག་རི་བོ་དགེ་ལྡན་དང་
ཆགས་ དབྱིབས་ ཤིན་ ཏུ་ མཚུངས་ ཆེ་ ཞེས་ དགའ་ ལྡན་ མཇལ་ མྱོང་ བ་ ཀུན་ གྱིས་ གླེང་།
རྟེན་ལ་ལྷ་མོའི་རྟེན་ཐང་འགངས་ཆེན་ཞིག་ཡོད་དེ། དེའི་ལོ་རྒྱུས་ནི། དམ་ཆོས་རྒྱལ་
མཚན་ཨ་མདོར་འོང་སྐབས་ལྔ་པ་ཆེན་པོར། དགོན་པ་གསར་འདེབས་ཀྱི་སྲུང་མ་གང་
ལ་བྱ་བར་ཞུས་པས། རྒྱལ་བས་བརྟག་པ་མཛད་པ་ན། སྐུ་མདུན་གྱི་ལྷ་མོའི་ཐང་ག་
ཞིག་ལྷུང་ཡོང་བས། ཐང་ག་འདི་གཞན་ལ་མི་སྟེར་མོད། ད་རེ་ཁྱོད་ཀྱི་གྲོགས་སུ་
ཕེབས་འདུན་ཡོད་པས། ད་འདི་སྲུང་མ་གྱིས་ཞེས་གནང་ཞིང་། གྱ་ཙིའི་སྟེང་དུ་་
བཞག་ནས་ཨ་མདོར་ཡོང་བས། ཉིན་ཞིག་ནགས་འདབས་ཤིག་ཏུ་མ་བསྲོས་པའི་ཚེ་
རྟེན་ཐང་ཐང་ཤིང་ཞིག་གི་ཡལ་གའི་སྟེང་དུ་བཀལ་ནས་བཞག བྲོ་ཟོས་ནས་གཉིད་
ལོག་ཅིང་། གློ་བུར་ཡུལ་སྣ་བབས་པས་ཡར་ལངས་ཏེ་གྱ་ཙོ་ཁུར་ནས་སོང་ཞིང་ཐང་ག་
འཁྱེར་རྒྱུ་བརྗེད། རེ་ཞིག་སོང་བས་མ་སྲོས་ས་དེར་དྲེལ་སྐད་ལྷང་ལྷང་འཚེར་བ་ཐོས་
ཤིང༌། ཕྱིར་བལྟས་བྱས་པས་ཐག་ཉེ་དེ་ན་དྲེའུ་མེད་ཅིང་ཐང་ག་བཞག་ཡོད་པ་མཐོང་
བས། ལྷ་མོའི་ཆིབས་དྲེལ་འཚེར་བར་ཤེས་ནས་ཕྱིར་ལོག་ནས་བླངས་ཏེ་སོང་། དེ་
ཡིས་ལྷ་མོ་དྲེའུ་འཚེར་མར་གྲགས། དགོན་རྙིང་དེ་ཐུན་དྲིའི་རིང་ལ་ཧོས་དམག་གིས་
བསྲེགས། ཨ་ཁྱི་རྒྱལ་མཚན་གྱི་སྤྲུལ་སྐུ། དོར་ཞི་ཤེས་རབ་དར་རྒྱས་ཇག་རུང་སྐྱ་
ཡངས་མཱ་ཚོ་བར་འཁྲུངས། དཔའ་རིས་རབ་གསལ་ཚང་བླ་མའི་གཙོ་བོར་བསྟེན་ནས་
མདོ་སྔགས་རིག་གནས་ལ་གསན་བསམ་རྒྱ་ཆེར་བྱས་ཤིང༌། ཚེ་གང་བོར་ཡར་ལུང་དུ་
བསྡད། མཁན་ཁྲི་གནང༌།་ ཨ་ལག་ཤ་མཁན་པོས་སྲིད་ཚབ་ཏུ་བཞག་ནས་ཡར་ལུང་
དགོན་པ་སྐྱོང་ཁུར་བསྣམས། དོར་ཞི་དགོན་གསར་རི་ཁྲོད་ལྟ་བུ་ཞིག་ཀྱང་རབ་བྱུང་
བཅུ་དྲུག་པའི་མེ་ཡོས་ལ་འདེབས་པར་མཛད་དོ། །ཀུན་གྲོལ་སྐུ་འཕྲེང་གསུམ་པ་བློ་བཟང་
ཆོས་དར་རྒྱ་མཚོ་ཆུ་བཟང་རིན་པོ་ཆེའི་སྐུ་ཚར་འཁྲུངས་པ། མཁྱེན་རབ་གཞན་དང་མི་
འདྲ་བས་སྤྱི་སྒོས་ཀྱི་དོན་ལ་ཐུགས་དཔྱོད་ཞིབ་པ་ཞིག་ཡོད། ཅེས་མདོ་སྨད་ཆོས་འབྱུང་
དུ་ཟུར་ཙམ་འཁོད་སྣང་། རྒྱལ་བ་ཚངས་དབྱངས་རྒྱ་མཚོ་དགུང་ལོ་སོ་བཞི་བ་མེ་སྤྲེལ
(སྤྱི་ལོ1715) ལ་ཟི་ལིང་བརྒྱུད་ཨ་ལག་ཤར་ཕེབས་སྐབས་ཐོག་མར་བཛྲ་སྐྱབས་ཐེ་ཇེའི་
གཞིར་ཕེབས། ཐེ་ཇེའི་བུ་ཆུང་ལོ་གཉིས་ལོན་པ་ཞིག་ཡོད་པ་དེ་གོག་ནས་སོང་སྟེ་རྗེ་
78



འདིའི་སྐུ་པང་དུ་བསྡད་ཅིང་། རྗེ་ཉིད་ཀྱང་བུ་ཆུང་དེའི་མགོ་ཕྱག་གིས་བྱུག་བྱུག་མཛད་
ཅིང་ཤིན་ཏུ་མཉེས་པའི་ཚུལ་བསྟན། བུ་ཆུང་སྐུ་པང་ཏུ་གཅིན་པ་བཏང་བས། རྗེ་
འདིས་རྟེན་འབྲེལ་བཟང་གསུངས་ཞིང་། ཚེ་དབང་སོགས་གནང་བར་མཛད། ཕྱིས་
སུ་རབ་བྱུང་བསྒྲུབས་ནས་རྗེ་འདིའི་སྲས་ཀྱི་ཐུ་བོར་གྱུར་ཅིང་། མཚན་ལ་ངག་དབང་
ལྷུན་གྲུབ་དར་རྒྱས་དང་། ལྷ་བཙུན་ངག་དབང་རྡོ་རྗེ་སོགས་སུ་འབོད་པ་དེས་རྗེ་ཉིད་ཀྱི་
ཞལ་བཀོད་ལྟར་ལྷ་སར་ སོང་ནས་སློབ་གཉེར་མཛད། ཐུགས་རབ་ཤིན་ཏུ་ཆེ་ཞིང་།
མདོ་སྔགས་རིག་གནས་ཀུན་ལ་མཁས་པའི་མཁས་པ་ཆེན་པོར་གྱུར་ཏེ། ལྷ་བཙུན་པཎྜི་
ཏ་ཞེས་སུ་གྲགས། ཆུང་དུས་ནས་ཚངས་དབྱངས་རྒྱ་མཚོའི་སྐུ་དྲུང་དུ་བཞུགས་པས་བླ་
སློབ་ཀྱི་ཐུགས་འབྲེལ་ཤིན་ཏུ་ཟབ། རྗེ་དེའི་སྤྲུལ་སྐུ་མྱུར་འབྱོན་གསོལ་འདེབས་དང་།
གསང་རྣམ་ལྷའི་ཏམ་བུ་རའི་རྒྱུད་ཀྱི་སྒྲ་དབྱངས་ཞེས་པ་ཡང་འདིས་བརྩམས། རྒྱལ་བ་
ཚངས་དབྱངས་རྒྱ་མཚོ་སྐུ་གཤེགས་པའི་རྗེས་ཤིག་ནས། རྗེ་དེའི་ཞལ་ཚབ་ཏུ་ཡར་ལུང་
དགོན་བདག་གིར་མཛད་ཅིང་། སྐྱེ་རྒྱུད་རིམ་བྱོན་གྱིས་ཆོས་སྲིད་ཟུང་གི་སྒོ་ནས་་་་་
བསྐྱངས་པར་མཛད་དོ། །ལྷ་བཙུན་པཎྜི་ཏ་འདི་སྡེ་སྲིད་སངས་རྒྱས་རྒྱ་མཚོའི་རྣམ་འཕྲུལ་
དུ་ཡང་གྲགས། རྒྱལ་བ་ཚངས་དབྱངས་རྒྱ་མཚོའི་འཕྲིན་ལས་ལས། ཡར་ལུང་དགོན་
འདི་བར་སྐབས་ཤིག་ལ་ཤིན་ཏུ་རྒྱས་ཏེ་གྲྭ་ཚོགས་བདུན་བརྒྱ་ལྷག་བརྒྱད་བརྒྱའི་ཁར་བུད།
འཆད་ཉན་ཡང་ཤིན་ཏུ་དར་ཞིང་། དུས་ཐོག་གཅིག་ལ་ལྷ་རམས་རྡོ་རམས་བརྒྱད་ཅུ་
འཛོམས་ཞེས་ཁ་རྒྱུན་ལ་ཡོད། དགོན་འདིའི་ཁྲོད་ནས། ཤེལ་དཀར་དང་འབྲས་
སྤུངས་འདུལ་བ་མཁན་པོ། སེར་བྱེས་མཁན་པོ་ཟླ་གྲགས། གྲོ་མཁན་པོ་ལྷ་རམས་པ་
གྲགས་པ་ཆོས་དར། ཧལ་ཧ་ཏཱ་ཁུ་རེའི་བླ་མར་སྡེ་བ་གཞུང་ནས་བཏང་བ་མཱ་ལྷ་རམས་
པ་ཆོས་དར། གསེར་ཁོག་ལ་ཁ་གྲྭ་ཚང་གི་བླ་མ་བ་རུ་ལྷ་རམས་པ་བྱམས་པ། མཁན་
ཆེན་ནོ་མོན་ཧན་གྱི་དགོན་པའི་བླ་མ་གྱང་ལྷ་རམས་པ། ཨ་ལག་ཤ་དགོན་པ་ཤར་ནུབ་
གཉིས། ཝང་གི་ཡ་མུན་གྱི་དགོན་པ། ཏེ་ཐུང་དགོན་པ། སེར་རྩུད་ཆུ་ལུང་བཅས་
ཀྱི་ཁྲིར་བཞུགས་པའི་འཇའ་མོ་དཀའ་བཅུ་སོགས་མདོ་དབུས་ཀྱི་ཁྲིར་ཕེབས་པ་དུ་མ་དང་
ལྷ་རམས་པའི་སྐོར། སྡེ་སྲིད་སངས་རྒྱས་རྒྱ་མཚོའི་རྩིས་ཀྱི་དངོས་སློབ་དཔའ་རིས་ཨ་
བསྟན་ཟེར་བའི་རྩིས་པ་གྲགས་ཆེན། དེའི་ཚ་བོ་དཔའ་རིས་གྲགས་པ། དཔའ་རིས་
བློ་གྲོས། དཔའ་ཞར་ངག་དབང་ཕུན་ཚོགས། སངས་རྒྱས་འཕྲིན་ལས། ཕུན་་་་
ཚོགས་ཡོན་ཏན། དཔའ་ཐུང་ཡེ་ཤེས་བསྟན་འཛིན། དཔའ་རིས་འཇིགས་མེད་དམ་
ཆོས་སོགས་བླ་བྲང་བཀྲ་ཤིས་འཁྱིལ་གྱི་དགེ་བཤེས་གྲགས་ཅན་མང་དུ་བྱུང་། རྒྱལ་་་
79



དབང་ཐུབ་བསྟན་རྒྱ་མཚོའི་ཡོངས་འཛིན་དུ་བཞུགས་པ། དཔའ་རིས་བློ་བཟང་རབ་
གསལ། ཡོངས་གྲགས་ཡར་ལུང་དགེ་བཤེས་ཆེན་མོར་འབོད་པ་འདི་བ་ཚང་། ཡར་
ལུང་དགོན་པའི་རྒྱབ་ཀྱི་དགོན་པ་ལུང་བའི་མཛོ་བུར་གོང་མ་ཞེས་པའི་འབྲོག་ས། བྷུ་
ཞེས་པའི་རིགས་སུ། རབ་བྱུང་བཅུ་བཞི་བའི་ལྕགས་བྱི (སྤྱི་ལོ 1840）ལ་འཁྲུངས།
ཆུང་དུས་ཡར་ལུང་དུ་ཚོགས་ཞུགས་བྱས། ཤ་བོ་ལུང་དགེ་བཤེས་ཆོས་གྲགས་ཚང་དང་
མཉམ་དུ་བླ་བྲང་བཀྲ་ཤིས་འཁྱིལ་དུ་ཐུགས་གཉེར་གནང་། ཆུ་ནག་དང་རྩམ་སྐྱ་རྐྱང་
བར་བརྟེན་ནས་ལོ་བཅོ་བརྒྱད་ལ་སྡུག་རུས་བྱས་ནས་དཔེ་ལྟོས་བྱས་པར་གྲགས། མདོ་
སྨད་ཀྱི་བཤད་གྲྭ་གྲགས་ཅན་ཕལ་ཆེར་ལ་ཕེབས་ནས་གྲྭ་སྐོར་མཛད། ཁམས་ཀྱི་མཁས་
པ་འཇུ་མི་ཕམ་པས་རྗེ་བླ་མའི་འདོད་ཚུལ་དགག་པའི་རྩོད་ཡིག་བརྩམས་པར། དགེ་
བཤེས་འདི་བས་དགག་ལན་བརྩམས་ཏེ་ལུང་རིགས་ཀྱིས་ཚར་བཅད་པས་མཁས་པའི་
གྲགས་པས་ས་སྟེང་ཁྱབ། འདི་བའི་སྐུ་གདུང་མཆོད་རྟེན་དང༌། རྟེན་བཤད་ཁོང་
རང་ཉིད་ཀྱི་ཕྱག་བྲིས་མ། སྐུ་འགག རས་བེར། མཆོད་ཁྲི་དང་། བཀྲུང་ཞུ་ཁྲི་ལོ་
ཉེར་དགུ་བར (རབ་བྱུང་བཅོ་ལྔ་བའི་ཆུ་ཡོས་སྤྱི་ལོ1903) དཔོན་པོ་ཀླུ་སྐྱབས་ཀྱིས་ཐེ་
ཏུང་རྡོ་རྗེ་འཆང་དུ་གདན་དྲངས་ནས་དུས་འཁོར་དབང་ཆེན་གནང་སྐབས་བླངས་པའི་
འདྲ་དཔར་སོགས་ཀྱང་ཡོད། དེ་ལྟར་རྒྱལ་དབང་ཐམས་ཅད་མཁྱེན་པ་ཚངས་དབྱངས་
རྒྱ་མཚོ་ གང་དེ་ཡར་ལུང་ ཐོས་ བསམ་ དར་ རྒྱས་ གླིང་འདི་ ཉིད་ཀྱི་བླ་མར་བཞུགས་ཏེ།
དཀའ་སྤྱད་དང་དུ་བླངས་ནས། ཆོས་སྡེ་རྟེན་དང་བརྟེན་པར་བཅས་པ་གསར་བཞེངས་
མཛད་ཅིང་། བཤད་སྒྲུབ་འཁོར་ལོ་གསུམ་གྱི་བྱ་བ་མི་ཉམས་གོང་འཕེལ་དུ་གཏོང་བའི་
འབད་རྩོལ་ལྷུར་བཞེས་མཛད་པ་ནི། མདོ་སྨད་བྱང་ཕྱོགས་རྒྱ་བོད་ཧོར་གསུམ་གྱི་ས་
ཆར་རྒྱལ་བསྟན་ཉིན་མོ་ལྟར་གསལ་བར་མཛད་པའི་ལག་རྗེས་རླབས་ཆེན་ཞིག་ཡིན་ལ།
དགོན་འདི་གསར་བཞེངས་བྱས་ནས་ལོ་ཉིས་བརྒྱ་དྲུག་ཅུ་ལྷག་ལ་ཉེས་སྐྱོན་མ་བྱུང་བར།
གྲྭ་འཚོགས་རྒྱས་ཤིང༌། འཆད་ཉན་དར། ཀྱུ་ཆིན་ཁྲི་ལོ་བཞི་བར(རབ་བྱུང་བཅུ་
གསུམ་པའི་ས་ལུག་སྤྱི་ལོ1799)གོང་མས་དགའ་ལྡན་ལེགས་གཙོ་གླིང་ཞེས་ལུང་གིས་ ་
བསྔགས་པ་མཛད། བཀྲུང་ཞུ་ཁྲི་ལོ་ཉེར་གཅིག་པ(རབ་བྱུང་བཅོ་ལྔ་བའི་ཤིང་ལུག་སྤྱི་
ལོ1895) ལ་ཀླ་ཀློའི་རིགས་གཏོགས་ཧོས་དམག་འོངས་ནས། མཆོད་རྟེན་ཐང་སོགས་
རེ་གཉིས་མ་གཏོགས། དཔའ་རིས་ཕྱོགས་ཀྱི་དགོན་སྡེ་ཕལ་ཆེར་མེ་ལ་བསྲེགས། དེ་
དུས་ཡར་ལུང་དགོན་འདི་ཐལ་བར་བཏང་། དེའི་རྗེས་སུ་སྒྲུབ་སྡེ་ཞིག་ཆགས་ཀྱང་།
གྲྭ་ཚོགས་ཀྱང་བརྒྱ་ལྷག་ལས་འཕེལ་མི་ཐུབ་ཅིང་། འཆད་ཉན་སོགས་ཀྱང་གཟུགས་
80



བརྙན་ཙམ་དུ་གྱུར། རབ་བྱུང་བཅུ་དྲུག་པའི་ས་ཁྱིའི་ལོར་ཆག་འཇིག་ཐ་མ་བྱུང་སྟེ་ཤུལ་
མེད་དུ་སོང་། སྲིད་ཇུས་གསར་བའི་བཀའ་དྲིན་ལས། རབ་རྒྱལ་ཆུ་ཁྱི ( སྤྱི་ལོ1982)
ལ་སླར་གསོས་ཀྱི་དམིགས་བསལ་ཐོབ་སྟེ་སྔར་གྱི་དགོན་ཤུལ་དུ་མཆོད་ཁང་སྤྱན་ལྔ་ཕུབ་
ཅིང་། དུས་འཇིག་སྐབས་སྦེད་སྐུང་བྱས་པའི་རྟེན་ཉུང་ཤས་ཤིག་གདན་དྲངས་ནས་
དད་ལྡན་རྣམས་ཕྱག་མཆོད་བྱེད་པའི་དམིགས་རྟེན་ཙམ་ཞིག་སླར་གསོས་བྱས་འདུག་གོ
། དགོན་འདིར་རྒྱལ་བ་ཚངས་དབྱངས་རྒྱ་མཚོ་སྐུ་འཕྲེང་རིམ་བྱོན། ལྷ་བཙུན་མཁན་པོ་
སྐུ་འཕྲེང་རིམ་བྱོན། ཡར་ལུང་དགེ་བཤེས་ཆེན་མོ་རབ་གསལ་ཚང་སོགས་ཀྱི་སྐུ་དྲིན་
ལས་རྟེན་གསུམ་མང་དུ་བཞུགས་ཀྱང་། འཇིག་པ་ཡང་ཡང་བྱུང་བས་ཕལ་ཆེར་འབྱུང་
བར་ཐིམ་ཞིང་། དད་ལྡན་གཏན་ཚིགས་ཅན་རེ་གཉིས་ཀྱིས་སྲོག་དང་བསྡོས་ཏེ་སྦེད་
སྐུང་བྱས་པས་ཉུང་ཤས་ཤིག་ལྷག་ཡོད་པའི་ཁྲོད་ན། བ་སོ་ལས་གྲུབ་པའི་ཐུགས་རྗེ་ཆེན་
པོ་བཅུ་གཅིག་ཞལ་ཤིན་ཏུ་བཟོ་ལེགས་པ་མཐོ་གང་མ་གཅིག སྐུ་འདི་དཔའ་རིས་རབ་
གསལ་ཚང་ཨ་རིག་དགོན་ཆེན་དུ་དུས་འཁོར་དབང་ཆེན་གནང་སྐབས་འབུལ་གྲངས་ཁྲོད་
དུ་བྱུང་བ་རྒྱལ་དབང་བདུན་པའི་ཕྱག་བཟོ་ཡིན་པར་གྲགས་ཤིང༌། དགེ་བཤེས་རིན་པོ་
ཆེས་ཐུགས་དམ་གྱི་རྟེན་གལ་ཆེར་མཛད་པ་ཞིག་ཡིན། ལྷ་མོའི་རྟེན་ཐང་བྱིན་ཅན་
དཔའ་རིས་རབ་གསལ་ཚང་གིས་རབ་བྱུང་བཅོ་ལྔ་བའི་ཆུ་ལུག(བཀཱང་ཞུ་ཁྲི་ལོ་དགུ་བ་སྤྱི་
ལོ1883)ལོར་བླ་བྲང་བཀྲ་ཤིས་འཁྱིལ་ནས་བཞེངས་བ་འདིའི་རྟེན་བཤད་དགེ་བཤེས་
རིན་པོ་ཆེ་ཉིད་ཀྱིས་ཕྱག་བྲིས་གནང་བར། འཇམ་དབྱངས་བཞད་པ་སྐུ་འཕྲེང་གོང་མ་
གསུམ་གྱི་ཤངས་མཚལ་སྐྱབས་མཆོག་སྐུ་འཕྲེང་བཞི་བ་རང་ཉིད་ཀྱི་ཕྱག་གིས་སྐུ་ཐང་ལ་ ་
བྱུགས་ཤིང་། རྗེ་དཀོན་མཆོག་བསྟན་པའི་སྒྲོན་མེའི་ཤངས་མཚལ་གྱིས་ཀྱང་དེ་ལྟར་
བྱུགས། ད་ལྟའི་བཀྲ་ཤིས་འཁྱིལ་གྱི་སྐྱེས་མཆོག་དམ་པ་དུ་མས་མེ་ཏོག་འཐོར་ཞིང་།
འདི་གའི་དཔལ་ལྡན་སྨད་རྒྱུད་གྲྭ་ཚང་ནས་རབ་གནས་དགེ་ལེགས་ཆར་འབེབས་ཉིན་
གསུམ་དུ་མཛད་པར་ཡང་བྱིན་རླབས་བགྱིད་བཅུག་པས་མཆོག་ཏུ་དད་ཅིང་ཡིད་ཆེས་
པའི་གནས་སུ་བཟུང་རིག་ཅིང་། ཞེས་འབྱུང་ངོ་། ། སངས་རྒྱས་འོད་སྲུང་གི་འཕེལ་
གདུང་ཆེ་བ་ཕོ་བ་རིས་ཙམ་གཅིག ཆུང་བ་ཡུངས་འབྲུ་ཙམ་བརྒྱད། རྭ་ལོའི་ཕྱག་ཚྭ་
འཇིགས་བྱེད། གྲུབ་ཆེན་གླང་དཀར་བའི་གདུང་ཚྭ་སྒྲོལ་དཀར། རྒྱལ་དབང་ཐུབ་
བསྟན་རྒྱ་མཚོའི་གདུང་ཚྭ་ཕྱག་རྡོར། བྱམས་ཆེན་ཆོས་རྗེའི་གདུང་ཚྭ་རྗེ་སྐུ། ཧལ་ཧ་
རྗེ་བཙུན་དམ་པའི་སྐུ་རུས་ལས་གྲུབ་པའི་རྣམ་སྲས། འཇམ་དབྱངས་ཆོས་རྗེའི་གདུང་
ཚྭ་འཇམ་དབྱངས། རྭ་སྟོད་ཐུགས་རྗེ་ཆེན་པོ། རྒྱལ་སྲས་ཕྱག་ཚྭ་སྒྲོལ་མ་ཨ་ཐམ་ཅན།
81



རྒྱལ་སྲས་སྟོན་པ་ཨ་ཐམ་ཅན། རྒྱལ་སྲས་ཕྱག་ཚྭ་རྟ་མགྲིན་ཨ་ཐམ་ཅན། རྗེ་ཚེ་བུམ་
མར་གྲགས་པའི་སྐུ་གཅིག ཙན་ཏན་དམར་བོའི་མགོན་དཀར་ས་སྐྱའི་སྐུ་རྙིང་གཅིག་
རྒྱལ་བ་ཚངས་དབྱངས་རྒྱ་མཚོའི་འདྲ་ཐང་དང་། གོས་བེར། སྟོང་འཁོར་བསོད་
ནམས་རྒྱ་མཚོའི་དབུ་ཞྭ། གུང་ཐང་བསྟན་པའི་སྒྲོན་མེ་ལྷ་སར་ཆོས་གྲལ་འགྲིམ་སྐབས་
ཀྱི་ཞྭ་མོ། རབ་གསལ་ཚང་གི་རྟེན་བཤད་དུ་བཀོད་ཡོད་པ་གཅིག སྔོ་ཁོ་ངག་དབང་
ལེགས་བཤད་མ་ཉི་མའི་ཐོད་མདར། འཇིགས་བྱེད་རྭ་དཔར་ཐང་ག་གཅིག དཔའ་
རིས་རབ་གསལ་ཚང་གི་སྐུ་གདུང་མཆོད་རྟེན། རས་བེར། སྐུ་འགག་མཆོད་ཁྲི་དང་།
རྟེན་བཤད་ཕྱག་བྲིས་འཁྲུལ་མེད་གཉིས། དུས་འཇིག་སྐབས་དགོན་པ་མེ་ལ་སྦྱར་བའི་
ཤུལ་དུ་སྐད་གྲགས་པས་བྲོས་བྱོལ་དུ་ཕེབས་པའི་དགེ་འདུན་པ་རྣམས་འདུས་པར་གྲགས་
པའི་དུང་དཀར་མོ་རང་གྲགས་དང༌། ཏཱ་མིང་ཡུན་ལོ་རྒྱལ་པོ་ཁྲི་ལོ་བཅུ་བདུན་པར་
བརྐོས་པའི་འོད་ཟེར་ཅན་མའི་རྡོ་སྐུ་ཁྲུ་གང་ལྷག་ཡོད་པ་གཅིག ཨ་ལག་ཤ་མཁན་པོ་སྐུ་
འཕྲེང་དང་པོ་ལྷ་བཙུན་ངག་དབང་ལྷུན་གྲུབ་དར་རྒྱས་གསུང་གི་རྒྱལ་བ་ཚངས་དབྱངས་
རྒྱ་མཚོའི་གསང་རྣམ་ཡིག་ནག་བྲིས་མ་དཔེ་རྙིང་གཅིག དྭགས་པོ་ཀུན་གྲོལ་སྐུ་འཕྲེང་
བཞི་བས་རབ་བྱུང་བཅོ་ལྔ་བའི་ཆུ་ལུག་ལ་ལྗགས་རྩོམ་གནང་ཞིང་བཞག་པའི་བཅའ་ཡིག་
ཆེན་མོ་ཐམ་ཅན། ཨ་ལག་ཤ་མཁན་པོ་སྐུ་འཕྲེང་བཞི་བས་རབ་བྱུང་བཅོ་ལྔ་བའི་དྲག་པོ་
ཞེས་བྱའི་སྤྲེལ་ལོར་ལྗགས་རྩོམ་གནང་ནས་བཞག་པའི་བླ་མ་ཁྲི་བའི་བཅའ་ཡིག་ཐམ་ཅན་
བཅས་བཞུགས་སོ། །
ཞེས་པ་འདི་ཡང་ཡར་ལུང་དུས་འཇིག་སྐབས་ལྷ་རྟེན་མཆོད་གསུམ་བདག་བྱེད་
མཁན་མཱ་བསྟན་འཛིན་གྲགས་པ་དང་། དགེ་སློང་བགྲེས་པོ་དགེ་འདུན་ནོར་བུ། ཚོ་
བའི་མི་སྣ་རིག་འཛིན་ཚེ་རིང༌། ཏུན་བློ་བཟང་དོན་འགྲུབ། དཔའ་རིས་རབ་གསལ་
ཚང་གི་ཚ་རྒྱུད་བློ་གྲོས་རྣམ་རྒྱལ་སོགས་ཡར་ལུང་ཚོ་རུ་དགོན་ཐུན་མོང་ནས་ཡར་ལུང་གི་
ཆགས་རབས་ལོ་རྒྱུས་ཤིག་འབྲི་དགོས་ཞེས་སྐུལ་མ་ནན་ཏན་བྱས་པར་བརྟེན། རང་གི་
སེམས་ལ་ཡང་དུས་འགྱུར་གྱི་སྐྱོན་གྱིས་རང་ཡུལ་གྱི་ལོ་རྒྱུས་ཡིག་ཚང་ཕལ་ཆེར་མེད་བརླག་
ཏུ་སོང་ཞིང་། ལོ་སུམ་བརྒྱ་ཡར་མར་ལས་མ་འགོར་བའི་ལོ་རྒྱུས་འདི་ཙམ་ཡང་ཤེས་མི་
ཧ་ཅང་དཀོན་པའི་དུས་ལ་སླེབས་འདུག་པས། རང་གི་ཤེས་ཚོད་ཀྱིས་ཡི་གེ་རེ་བྲིས་
བཞག་ན། མྱ་ངམ་ཐང་གི་ཆུ་རྨིག་རྗེས་གང་གི་དཔེ་ལྟར། ཕྱི་རབས་པ་རྣམས་ལ་ཕན་
པ་ཅུང་ཟད་རེ་འབྱུང་སྙམ་ནས། མདོ་སྨད་ཆོས་འབྱུང༌། དགོན་ལུང་དཀར་ཆག
ལྷ་བཙུན་པཎྜི་ཏའི་གསུང་གི་རྒྱལ་བ་ཚངས་དབྱངས་རྒྱ་མཚོའི་གསང་རྣམ། ཡར་ལུང་
82



R 2
བཅའ་ཡིག་སོགས་ཡིག་ཚང་དུ་མ་གཞིར་བྱས། རྒན་པོའི་ཁ་བཤད་རང་གི་རྣ་ཐོས་སུ་
བྱུང་བ་དག་གིས་ཟུར་བརྒྱན་ཏེ་ཡར་ལུང་དགོན་པའི་དཀར་ཆག་རགས་རིམ་ཞིག་དོར་ཞི་
བློ་བཟང་ཐུབ་བསྟན་ཆོས་འཕེལ་ལམ་ཀུན་བཤད་ཀྱི་མིང་གཞན་གདོང་དྲུག་སྙེམས་པའི་
བློ་ལྡན་རྣམ་དཔྱོད་མཆོག་གི་སྡེར་འབོད་པས། རྒྱལ་བ་ཚངས་དབྱངས་རྒྱ་མཚོ་རབ་
བྱུང་བཅུ་གཅིག་པའི་ཆུ་ཕག་ལ་སྐུ་འཁྲུངས་ནས་ལོ་གསུམ་བརྒྱ་དག་དང་། རྗེ་དེ་ཉིད་
ཀྱིས་རབ་བྱུང་བཅུ་གཉིས་པའི་མེ་ལུག(སྤྱི་ལོ1727) ལ་ཡར་ལུང་ཐོས་བསམ་དར་རྒྱས་
གླིང་གསར་གསོས་ཀྱི་ལས་འགོ་བརྩམས་ནས་ལོ་ཉིས་བརྒྱ་ལྔ་བཅུ་རྩ་དྲུག་སོང་བ། རབ་
བྱུང་བཅུ་དྲུག་པའི་ཆུ་ཕག་ལོའི་ལྷ་བབས་དུས་ཆེན་ནས་འགོ་བརྩམས་ཏེ་དགའ་ལྡན་ལྔ་
མཆོད་སྐབས་མཇུག་རྫོགས་པར་བྱས་སོ། ། །
83



རྒྱལ་བ་ཚངས་དབྱངས་པའི་སྐུ་ཚེ་སྨད་ཀྱི་རྣམ་
ཐར་དང་འབྲེལ་བའི་གནད་དོན་སྐོར་ཅིག་
གི་ཁུངས་དང་ཤེས་བྱེད་སྟོན་པ།
ཉེ་ལམ་ལོ་བཅུ་ཡས་མས་འདིའི་ནང༌། 《ཚངས་དབྱངས་རྒྱ་མཚོའི་མགུར་གླུ»
ཞེས་པའི་རྩོམ་གྱི་སྐོར་དང་། ལྷ་བཙུན་དར་རྒྱས་ནོ་མོན་ཧན་གྱིས་མཛད་པའི《ཚངས་
དབྱངས་པའི་སྐུ་ཚེ་སྨད་ཀྱི་མཛད་རྣམ་ལྷའི་ཏམྦུ་རའི་སྒྲ་དབྱངས»ཞེས་པ་པར་བསྐྲུན་
དང་། རྒྱ་ཡིག་སོགས་སུ་བསྒྱུར་བར་བརྟེན། རྒྱལ་ཁབ་ཕྱི་ནང་ཀུན་ཏུ་ཁྱབ་ཅིང་།
རྒྱལ་བའི་སྐུ་འཕྲེང་གི་མཛད་སྤྱོད་སྐོར་ཡང་བོད་ཀྱི་ཆོས་སྲིད་ཀྱི་ལོ་རྒྱུས་དང་འབྲེལ་གནད་
ཆེ་བས་ཚངས་དབྱངས་པའི་མཚན་དེ་ཀུན་གྱི་རྣ་བར་བྱང་ཆེ་ཞིང་། དེ་ལ་རྟོག་ཞིབ་བྱེད་
མཁན་ཡང་མི་ཉུང་བ་ཞིག་བྱུང་། རྟོག་ཞིབ་ཀྱི་དམིགས་ཡུལ་ཡང་རྩོམ་རིག་དང་འབྲེལ་
བ་དང་། ཆོས་སྲིད་ཀྱི་ལོ་རྒྱུས་དང་འབྲེལ་བ་སོགས་དུ་མ་སྣང་ལ། ཀུན་སློང་ཡང་
སྐབས་བབ་ཀྱི་ཆབ་སྲིད་ དགོས་མཁོ་དང་འབྲེལ་མ་འབྲེལ། བསྟོད་འདོད་དང་སྨད་
འདོད་ཅི་རིགས་ཡོད་པར་མངོན། རྩོམ་རིག་རྟོག་ཞིབ་ཀྱི་ཐད་ལ་མགུར་གླུའི་སྐོར་དེ་
ཚངས་དབྱངས་པའི་གསུང་རྩོམ་ཡིན་མིན་གྱི་ལྟ་སྟངས་གཉིས་ཡོད་ལ། དེ་ཚངས་
དབྱངས་པའི་གསུང་རྩོམ་དུ་འདོད་པའི་ལུགས་ལ་ཡང་། མགུར་དེ་སྒྲ་ཇི་བཞིན་པར་གོ་
བ་ལེན་རྒྱུ་ཡིན་མིན་གྱི་འདོད་ཚུལ་གཉིས་ཡོད་དོ། །
སྤྱིར་རྩོམ་པ་པོ་སུ་ཡིན་ཐག་མི་ཆོད་ཅིང་ཐེ་ཚོམ་ཡོད་པའི་གནའ་རྩོམ་གྱི་རིགས་རྟོག་
ཞིབ་བྱེད་པའི་ཚེ། ཡིན་མིན་གང་ཡང་ཤེས་བྱེད་ཀྱི་རྟགས་རྡོ་རྗེ་ལྷུན་པོ་དང་འདྲ་བ་མེད་
ན། ཞེ་འདོད་དང་འོལ་ཚོད་ཀྱིས་ཐག་བཅད་པ་མཁས་པའི་ལུགས་དང་འགལ་བར་མ་
ཟད། ཐག་བཅད་ཀྱང་གཏན་ཚིགས་ཀྱི་ནུས་པ་མེད་པས་ཚད་མར་མི་འཛིན་ནོ། །
བརྗོད་བྱ་ངོས་འཛིན་གྱི་ཐད་ལ་ཡང༌། སྒྲ་ནི་བརྗོད་འདོད་རྗེས་འབྲངས་ཕྱིར། ཞེས་
ཚད་མའི་གཞུང་དུ་གསུངས་པ་ལྟར། རྩོམ་པ་པོའི་ཞེན་དོན་དང༌། ། རྩོམ་གྱི་དགོངས་
དོན་ངེས་དཀའ་ཕྱིར། མགུར་གླུ་དེ་འཇིག་རྟེན་ཕོ་མོའི་འདོད་གཏམ་ཁོ་ནར་གཏན་
84



འཁེལ་བྱེད་པ་དང་། དེའི་ཐོག་ནས་རྩོམ་པ་པོའི་ཐུགས་དགོངས་མཛད་སྤྱོད་སོགས་ལ་
སྒྲོ་འདོགས་སྣ་ཚོགས་རང་དགར་སྤེལ་བའི་ཤེས་བྱེད་འཚོལ་བ་སོགས་ནི། བློ་གྲོས་ཀྱི་ཕུ་
ཐག་ཧ་ཅང་ཐུང་བའི་རྟགས་ཡིན། མགུར་གླུ་དེ་མཚོན་ཆ་ནུས་ལྡན་ཞིག་ཏུ་རློམ་ནས།
རྒྱལ་བའི་བསྟན་པ་དང་དེ་འཛིན་གྱི་སྐྱེས་བུ་སོགས་ལ་རྨ་འབྱིན་འདོད་པ་ཡང་། རང་གི་
ཀུན་སློང་དང་ཡོན་ཏན་གྱི་ཕུགས་མཚོན་པ་ཙམ་ལས། རེ་འབྲས་ཅི་ཡང་ཐོབ་རྒྱུ་མེད་
པས་ངལ་བ་དོན་མེད་ཁོ་ནར་ཟད། མགུར་དེའི་རྩོམ་པ་པོ་ཚངས་དབྱངས་རྒྱ་མཚོ་ཡིན་
མིན་དང༌། མགུར་གྱི་དགོངས་པ་འགྲེལ་ཚུལ་སོགས་ལ་ཚད་མའི་སྒྲུབ་བྱེད་དང་ལྡན་
པའི་རང་ལུགས་འཐད་ལྡན་སྨྲ་རྒྱུ་ཡོད་ཀྱང༌། རྩོམ་འདིའི་བརྗོད་བྱ་མིན་པས་རེ་ཞིག་
བཞག
， ཚངས་དབྱངས་རྒྱ་མཚོ་སྐུ་དངོས་ཀྱི་མཛད་པའི་ཕྱོགས་ལ་སྐུ་ཚེ་སྟོད་སྨད་གཉིས་སུ་
ཕྱེ་བའི་སྐུ་ཚེ་སྟོད་ཀྱི་རྣམ་ཐར་ཡིག་ཚང་སོགས་སུ་འཁོད་པ་མང་ཞིང་གྲགས་ཆེ་མོད། སྐུ་
ཚེ་སྨད་ལ་སྦས་པའི་བརྟུལ་ཞུགས་ཀྱིས་འགྲོ་དོན་རླབས་ཆེན་མཛད་པའི་རྣམ་ཐར་སྐབས་
དེར་གསང་རྒྱ་བྱས་སྟབས། གྲགས་མི་ཆེ་ཞིང་ཤེས་མཁན་ཉུང་། ཉེ་ཆར་སྐུ་ཚེ་སྨད་ཀྱི་
མཛད་རྣམ་པར་བསྐྲུན་བསྒྱུར་སྤེལ་སོགས་བྱས་པས་ད་གཟོད་སྤྱི་ཚོགས་སྟེང་དུ་ཁྱབ་ནས་
ཚངས་དབྱངས་པའི་སྐུའི་ཚེ་ཚད་དང་མཛད་སྤྱོད་ཕྱོགས་ཀྱི་རྩོད་གླེང་ཡང་ཇེ་མང་དུ་སོང་
ཡོད། མི་ལ་ལས་ཡོངས་གྲགས་ཀྱི་ཡིག་ཚང་རྣམ་ཐར་སྐོར་ཅིག་ཤེས་བྱེད་དུ་བཟུང་ནས།
སྐུ་ཚེ་སྨད་ཀྱི་རྣམ་ཐར་དེ་ཁས་མི་ལེན་པ་དང༌། ལ་ལས་དུས་བབ་དང་རྣམ་ཐར་གྱི་ནང་
དོན་སོགས་ལ་གཞིགས་ནས་སྐུ་ཚེ་སྨད་ཀྱི་རྣམ་ཐར་དེ་རིགས་རྒྱུ་མཚན་ཆེ་བར་མཐོང་ཡང་།
ལྷ་བཙུན་པཎྜི་ཏའི་གསུང་གི་རྣམ་ཐར་དེ་ལས་ཤེས་བྱེད་ནུས་ལྡན་གཞན་ཡོད་མེད་ཐེ་ཚོམ་
གྱི་དྲ་བར་ཚུད་ནས་རང་ཕྱོགས་ཀྱི་དར་ཆ་མངོན་གསལ་ཞིག་སློང་མ་ཐུབ་པར་སྣང་ལ།
ཡང་ལ་ལས། ཚངས་དབྱངས་པའི་སྐུ་ཚེ་སྨད་ཀྱི་རྣམ་ཐར་དེ། ཆབ་སྲིད་ཀྱི་ཧམ་
སེམས་ཆེ་བའི་ཆོས་ལུགས་པ་གཡོ་སྒྱུ་ཅན་ཞིག་གིས་རྟོག་བཟོ་བྱས་པ་འབའ་ཞིག་ཡིན་ཚུལ་
གྱི་སྒྲུབ་བྱེད་ལྟར་སྣང་འགོད་ཅི་ཐུབ་བྱེད་ཅིང་། མང་ཆེ་བས་རྒྱུ་མཚན་འཐད་ལྡན་
འགོད་རྒྱུ་མེད་པར་རང་གི་བློ་ངོར་གང་བདེ་ཞིག་གི་ཕྱོགས་བཟུང་ནས་གང་དྲན་བྱུང་རྒྱལ་
དུ་སྨྲ་བ་སོགས་མདོར་ན་ད་ལྟའི་བར་དུ་ངེས་དོན་དང་འབྲེལ་བའི་དཔྱད་འབྲས་ཤིག་མ་
བྱུང་། །
རྒྱལ་བ་དྲུག་པ་ཚངས་དབྱངས་རྒྱ་མཚོ་ནི་རྒྱལ་དབང་སྐུ་འཕྲེང་རིམ་བྱོན་ཁྲོད་དུ་
ཡང་བསྟན་སྲིད་ཀྱི་མཛད་རྗེས་ཆེ་གྲས་ཁོངས་སུ་གཏོགས་ཤིང་། དེའི་སྐུ་ཚེ་སྨད་ཀྱི་



མཛད་སྤྱོད་ཀྱིས་མདོ་སྨད་བོད་སོག་ཡུལ་གྱི་བསྟན་དོན་ལ་ཤན་ཤུགས་ཆེན་པོ་ཐེབས་ཤིང་།
མདོ་སྨད་བོད་སོག་གི་ལོ་རྒྱུས་དང་འབྲེལ་བ་ཆེས་ཟབ་མོ་ལྡན་ཡོད། དེའི་སྐོར་མདོ་སྨད་
བོད་ སོག་ གི་ དགོན་ སྡེ་ མང་ པོའི་ ལོ་ རྒྱུས་ གདན་ རབས་ དང་། བཅའ་ ཡིག་ རྟེན་ ཐོ།
མཁས་ པའི་ གསུང་ རྩོམ། མང་ ཚོགས་ ཀྱི་ ངག་ རྒྱུན། སྐུ་ ཉིད་ ཀྱི་ འཁྲུངས་ རྒྱུད།
གསུང་རྩོམ་སོགས་ལོ་རྒྱུས་ཀྱི་བདེན་དཔང་ལྕགས་ཀྱི་རི་བོ་དང་འདྲ་བ་མང་དུ་ཡོད་པས།
ལྷ་བཙུན་པས་རྟོག་བཏགས་ཀྱིས་རྫུན་སྒྲུང་བསྒྲིགས་པའམ། གྲྭ་འཁྱམ་ཞིག་ཚངས་་
དབྱངས་པར་སྒྲོ་བཏགས་བྱས་ནས་བོད་སོག་མི་དམངས་ལ་མགོ་སྐོར་བཏང་བ་ལྟ་བུ་ག་ལ་
ཡིན། ལྷ་བཙུན་དར་རྒྱས་ནོ་མོན་ཧན་དུ་འབོད་པའི་ལྷ་རམས་དགེ་བཤེས་མཚན་་་་
གྲགས་ཅན་དེས་མཛད་པའི་རྣམ་ཐར་ལྷའི་ཏམྦུ་རའི་སྒྲ་དབྱངས་སུ་འཁོད་པའི་ཚངས་
དབྱངས་པ་དགུང་ལོ་སོ་བཞི་ནས་དྲུག་ཅུ་རེ་བཞིའི་བར་དུ་ཕེབས་བཞུགས་གནང་བའི་
མདོ་སྨད་ཕྱོགས་ཀྱི་ས་ཆ་དང་དགོན་པ། བསྟན་སྲིད་ཀྱི་ཕྱག་རྗེས། འབྲེལ་ཡོད་ཀྱི་
དོན་དང་མི་སྣ་ཚང་མ་ལོ་རྒྱུས་ངོ་མ་དང་མཐུན་ཆེ་བ་ལོ་རྒྱུས་ཀྱི་ཡིག་ཚང་དང་། ས་ཆ་སོ་
སོའི་རྒན་པོའི་ངག་རྒྱུན་ལས་བདེན་དཔང་རྙེད་པ་ཤ་སྟག་ཡིན་ལ། དགུང་ལོ་ཉེར་ལྔའི་
སྟེང་སོག་པོ་ལྷ་བཟང་ཧན་གྱི་ལྐོག་གཤོམ་འོག་རྒྱལ་བའི་ཁྲི་ལས་ཕབ་སྟེ། རྒྱ་ནག་ཏུ་ཁྲིད་
པའི་ལམ་བར་མཚོ་སྔོན་ཀུན་དགའ་ནོར་ནས་བྲོས་བྱོལ་དུ་ཕེབས་པའི་རྗེས་ཀྱི་ལོ་བཅུའི་
རིང་ལ་མཚོ་སྔོན་ཨ་རིག་ནས་བཟུང་སྟེ། ཚ་བ་རོང་དང་། ཚ་ཁོ། དར་རྩེ་མདོ།
གླང་ཆེན་འགྱིང་རི། ཁམས་ཀྱི་འབའ་ལི་ཐང་། ལྷོ་ཁ། ཙ་རི། ཀོང་ཡུལ། མོན་
ཡུལ། བལ་ཡུལ་དང་རྒྱ་གར་སོགས་ས་ཆ་མང་པོར་གསང་སྟབས་ཀྱིས་གནས་མཇལ་
གནང་བ་དང་། ས་ཆ་སོ་སོའི་འགྲིམ་ལམ། ཡུལ་ལྗོངས། གནམ་གཤིས། མི་
རྣམས་ཀྱི་འཚོ་བའི་གནས་སྟངས། རྟེན་དང་གནའ་རྫས་སོགས་ཀྱི་ཕྲ་ཞིབ་ཀྱི་ཁྱད་པར་
བདེན་དོན་དང་འབྲེལ་བ་ཤ་སྟག་བཀོད་ཡོད་པ་དངོས་མྱོང་དང་འབྲེལ་བའི་གསུང་སྒྲོས་
ལས་བྱུང་བ་མིན་ན། ཨ་ལག་ཤའི་བཙུན་པ་ཞིག་གིས་རྟོག་བཟོ་ཁོ་ནས་དེ་འདྲ་ཞིག་འབྲི་
ག་ལ་ཐུབ། འདིར་ལོག་རྟོག་ཐེ་ཚོམ་ལྡོག་ཅིང་ཡིད་ཆེས་ངེས་འདྲོངས་ཐོབ་ཕྱིར་ཚངས་
དབྱངས་པའི་སྐུ་ཚེ་སྨད་ཀྱི་རྣམ་ཐར་དང་འབྲེལ་བའི་གནད་དོན་ཁག་ཅིག་གི་ཁུངས་དང་
ཤེས་བྱེད་སྐོར་ཅུང་ཟད་བཤད་ན།
ལྷ་བཙུན་པས་མཛད་པའི《ཚངས་དབྱངས་པའི་སྐུ་ཚེ་སྨད་ཀྱི་མཛད་རྣམ་ལྷའི་ཏམྦུ་
རའི་སྒྲ་དབྱངས》སུ“རྗེ་བླ་མ་འདི་ཉིད་ཀྱི་སྐུ་ཚེ་འདི་ལ་རུང་གསུམ་འདེབས་པའི་ལུང་
བསྟན་ཡོད་པར་སྔ་རབས་ཀྱི་དམ་པ་སྐུ་རྒན་པ་རྣམས་ཀྱི་ཞལ་རྒྱུན་ལ་ཡོད་ཀྱང་། རྗེ་
86 .



ཉིད་གདན་ས་ན་བཞུགས་དུས་རོང་ངུར་སྨྲིག་དང་། རོང་བྱམས་ཆེན་གཉིས་ཉམས་པ་
གསར་ གསོས་ མཛད་ པ་ དང༌། ལར་ ཨ་ མདོ་ ནས་ ཇག་ རུང་ འདེབས་ དགོས་ པ་ ནི།
བཀའ་གདམས་གླེགས་བམ་ལས། སྤྲུལ་པ་རེ་རེ་ཙམ་རྒྱུ་ནག་པོའི་ཡུལ་དུ་འགྲོ་བ་དང་།
འབྲིང་གི་མཚམས་དང༌། རུའི་མཚམས་ཏེ་དེ་དག་ནི་རིན་ཆེན་གསལ་བས་བྱིན་གྱིས་
བརླབས་ པ་ རྒྱལ་ བའི་ འབྱུང༌ གནས་ བསྟན་ པ། སྤྲུལ་ པ་ མང་ དུ་ འགྱེད་ པ་ དང་།
མདའ་དོག་ཕུ་ཡངས་མེ་ཏོག་པད་མ་འདྲ་བའི་གདན་སྟེང་ན། སྤྲུལ་བ་དུ་མས་འོད་ཟེར་
འགྱེད་ཅིང་། དམ་པ་དེ་དག་གི་རྣམ་ཐར་ཡང་ཕྱིས་གསལ་ལ། དེ་ཉིད་ཀྱིས་ཀྱང་བྱའི་
གདོང་པ་ཅན་འདི་ཙམ་ནས་འབྱུང་ངོ་ཞེས་ལུང་བསྟན་ཅིང་། དེ་ཡང་བྲ་ཞེས་པའི་
དགོན་པར་དྲུག་ཅུ་ཁ་རལ་ནས་འགྲོ་བ་འཛིན། བརྒྱུད་པ་དམ་པ་ཁྱད་པར་ཅན་ལྔ་ཡན་
ཆོད་འབྱུང་”ཞེས་དང་། “ དེ་ཡང་བྲ་ཞེས་པའི་དགོན་པ་དྲུག་ཅུ་ཁ་རལ་ནས་འགྲོ་བ་
འཛིན་ཅེས་པས། ཐོས་བསམ་དར་རྒྱས་གླིང་འདིའི་གནས་མིང་དགོན་ལ་བཏགས་པ།
བྲག་འགག་གི་དགོན་པ་ཟེར། རྒྱ་སྐད་དུ་ཧྲི་མུན་ཟི(T])ཟེར་བ་ཡིན་ལ”ཞེས་
དང་། “དེ་ལྟ་བུའི་དགོན་པ་རྗེ་ཉིད་ཀྱིས་འཛིན་སྐབས”ཞེས་འཁོད་ཡོད་པའི། ཇག་
རུང་ནི་ངེད་ཀྱི་སྐྱེ་ཡུལ་ཀན་སུའུ་ཞིང་ཆེན་དཔའ་རིས་བོད་རིགས་རང་སྐྱོང་རྫོང་གི་མངའ་
ཁོངས། ཕུ་ནས་མདོའི་བར་སྤྱིའི་ལེ་དབར་བརྒྱད་ཅུ་ལྷག་ཡོད་པའི་ལུང་པ་ཞིག་གི་མིང་
ཡིན། རྒྱལ་དབང་ལྔ་པ་ཆེན་པོ་རྒྱ་ནག་ཏུ་ཕེབས་སྐབས་ཇག་རུང་སྨད་ཀྱི་བྲ་སྟི་ནང་སོ་
བཟང་པོ་རྒྱལ་མཚན་སོགས་དཔའ་རིས་ཚོ་རི་མགོན་གྱིས་ཞུས་ནས་ཇག་རུང་དུ་ཕེབས་པ་
དང་། པཎ་ཆེན་དཔལ་ལྡན་ཡེ་ཤེས་ཀྱང་རྒྱ་ནག་ཏུ་ཕེབས་སྐབས་དཔའ་རིས་ཚོ་སྡེས་
ཇག་རུང་དུ་གདན་འདྲེན་ཞུས་པ་སོགས། ལྔ་པའི་རང་རྣམ་དང་པཎ་ཆེན་དཔལ་ཡེ་
བའི་རྣམ་ཐར། བྲག་སྒོམ་པའི་མདོ་སྨད་ཆོས་འབྱུང་སོགས་སུ་གསལ། ཇག་རུང་ལ་
མདོ་སྨད་གཉིས་སུ་ཕྱེ་བའི་ཇག་རུང་སྨད་ཀྱི་ཆ་ལུང་ལག་ཅིག་ལ་ཐུར་ཆེན་ཟེར་ཞིང་།
རྒྱ་སྐད་དུ་ཧྲི་མུན་ཀོའུ་ཟེར(6f7%)མན་ཆིང་རྒྱལ་རབས་ཀྱི་འགོ་ཙམ་ལ་རྟ་ནག་སྤྲུལ་
སྐུ་སྟག་ལུང་གུ་ཤྲི་བློ་བཟང་བསྟན་པ་ཆོས་ཀྱི་ཉི་མས་དགའ་ལྡན་བྱམས་གླིང་ཞེས་པའི་
དགོན་པ་ཞིག་བཏབ་པ་དེ་ལ་ཇག་རུང་དགོན་ཆེན་ནམ་ཇག་རུང་ཐུར་ཆེན་དགོན་ཞེས་
གྲགས། ལྷ་བཙུན་གསུང་གི་མཛད་རྣམ་ལྷའི་ཏམྦུ་རའི་སྒྲ་དབྱངས་སུ་འཁོད་གསལ་ལྟར།
རབ་བྱུང་བཅུ་གཉིས་པའི་ལྕགས་གླང་(སྤྱི་ལོ1721)ལོར་རྗེ་ཚངས་དབྱངས་པ་ཨ་ལག་ཤ་
ནས་དཔའ་རིས་གསེར་ཁོག་དགོན་དུ་ཕེབས་སྐབས་ཇག་རུང་གྲོང་རི་དགོན་གྱིས་ཞུས་པ་
ལྟར་ཇག་རུང་དགོན་པའི་མཁན་ཁྲིའི་ཁུར་བཞེས། “མདའ་དོག་ཕུ་ཡངས་པདྨ་འདྲ་



བའི་གདན་སྟེང་ན”ཞེས་པའི་ཡར་ལུང་བྲག་འགག་གི་གནས་དེར་ཕེབས་ནས། “ངས་
དགོན་པ་ལུང་པ་འདི་ལ་འདེབས་རྒྱུ་ཡིན” ཞེས་དེའི་རྗེས་ཀྱི་ལོ་གསུམ་པར་ཇག་རུང་
དགོན་རྙིང་དམག་གིས་འཇིགས་པ་དང༌། དགོན་གསར་འདེབས་དགོས་པའི་ལུང་་་་
བསྟན་ཡང་མི་མངོན་པའི་ཚུལ་གྱིས་གནང༌། དེ་ནས་ལོ་གསུམ་སོང་བ་ཆུ་ཡོས (སྤྱི་ལོ་
1723) ལོ་མཚོ་སྔོན་གྱི་ཆིན་ཝང་བློ་བཟང་བསྟན་འཛིན་མན་ཆིང་གཞུང་ལ་ངོ་ལོག་བྱས་
པར་ཁག་བཏགས་ནས། ཡོ་ཀྲུང་ཆིང་དང་། ཉན་ཀིན་ཨོ་ ཡིས་གཙོ་བྱས་པའི་རྒྱུ་་
དམག་ཡོང་སྟེ། མཚོ་སྔོན་དཔའ་རིས་ཕྱོགས་ཀྱི་དགོན་སྡེ་ཕལ་ཆེར་བསྲེགས་གཏོར་བྱས།
སྐབས་དེར་ཇག་རུང་ཐུར་ཆེན་དགོན་ཡང་མེ་ལ་སྦྱར། དེ་ནས་ལོ་ལྔ་སོང་བ་ལུག་གི (སྤྱི་
ལོ1727) ལོ་ལ་རྗེ་ཚངས་དབྱངས་པས་བོད་སོག་གི་ཡོན་བདག་བཙལ་ནས་མཐུན་རྐྱེན་
སྦྱར་ཞིང་། བྲག་འགག་གི་གནས་དེར་ཡར་ལུང་དགོན་ཐོས་བསམ་དར་རྒྱས་ གླིང་
གསར་འདེབས་ཀྱི་འགོ་བརྩམས་པ་དང་། དཀའ་ངལ་མང་པོ་བརྒྱུད་དེ་ལོ་ལྔའི་རིང་ལ་
འདུ་ཁང་གྲྭ་ཤག་བཅས་བཞེངས། ལྷ་བཙུན་པའི་རྣམ་ཐར་དུ“བྲ་ཞེས་པའི་དགོན་པར་
ལོ་དྲུག་ཅུ་ཁ་རལ་ལ་འཛིན”ཞེས་པའི་ཡི་གེ་བྲ་ཞེས་པ་དེ། བྲག་འགག་ཅེས་པའི་བྲག་གི་
ཚིག་ཟུར་ལ་སྦྱར་ཡོད་ཀྱང་། ཇག་རུང་སྨད་ནི་བྲ་སྟི་ནང་སོའི་ས་ཆ་ཡིན་པས། བྲ་
སྟིའི་བྲ་ལ་སྦྱར་ན་ཤིན་ཏུ་འབྲེལ་ཆགས་པར་སེམས་སོ། །རྗེ་ཚངས་དབྱངས་པ་དགུང་ལོ་
སོ་དགུའི་སྟེང་ཇག་རུང་དགོན་རྙིང་གི་མཁན་ཁྲིའི་ཁུར་བཞེས་ནས། དགུང་ལོ་རེ་་་
བཞིའི་བར་ལོ་ཉེར་ལྔའི་རིང་ལ་ཇག་རུང་ཡར་ལུང་དགོན་པའི་དགོན་བདག་དང་མཁན་
པོ་གཅིག་ལྕོགས་གནང་སྟེ་ཆོས་སྲིད་ལུགས་གཉིས་ཀྱིས་སྐྱོང་བར་མཛད། ཞིང་བརྗེ་ཁར་
དགོན་པ་སྐྱོང་རྒྱུའི་ཁུར་རྗེ་ཉིད་ཀྱི་ཐུགས་སྲས་ལྷ་བཙུན་དར་རྒྱས་ནོ་མོན་ཧན་ལ་གཏད་
ཅིང་། དེ་ནས་བཟུང་རྗེ་ཚངས་དབྱངས་པ་སྐུ་འཕྲེང་དྲུག་དང༌། དར་རྒྱས་ནོ་མོན་
ཧན་ནམ་ཡོངས་གྲགས་ཨ་ལག་ཤ་མཁན་པོ་ཞེས་པ་དེ་ཉིད་སྐུ་འཕྲེང་དྲུག་གི་བར་འཁྲུངས་
རྒྱུད་བར་མ་ཆད་དུ་བྱོན་ཏེ། བཅིངས་འགྲོལ་མ་བཏང་བར་དཔའ་རིས་ཡར་ལུང་་་་
དགོན་པ་སྐྱོང་བར་མཛད། ཁོང་རྣམ་པ་གཉིས་ཀྱི་འཁྲུངས་རྒྱུད་ཀྱི་ སྐོར་མཇུག་ཏུ་་་
བཤད་པར་བྱ། །
རྒྱལ་དབང་དྲུག་པ་བློ་བཟང་རིན་ཆེན་ཚངས་དབྱངས་རྒྱ་མཚོ་སྦས་པའི་བརྟུལ་
ཞུགས་མཛད་ཕྱིར་བློ་བཟང་རིན་ཆེན་ཆོས་གྲགས་རྒྱ་མཚོ( མདོ་སྨད་ཆོས་འབྱུང་དུ་འཁོད་
པ)དང༌། ངག་དབང་ཆོས་གྲགས་རྒྱ་མཚོར་མཚན་བརྗེས་ཤིང་། མཛད་རྣམ་ཏམྦུ་
རའི་སྒྲ་དབྱངས་སུ་འཁོད་གསལ་ལྟར། ཡུལ་བྱོལ་སྐབས་ཤིང་རྟ་ལོར(སྤྱི་ལོ1714)
88



དྭགས་པོ་གྲྭ་ཚང་དུ་ཡུན་རིང་ཙམ་བཞུགས་སྐབས་དྭགས་པོ་ཞབས་དྲུང་དང་། དྭགས་
པོ་བླ་མ་སོགས་སུ་འབོད་པས། ཨ་མདོར་ཕེབས་རྗེས་ཡོངས་གྲགས་སུ་དྭགས་པོ་བླ་མར་
འབོད་ཅིང་། ཡུན་རིང་པོ་ཞིག་ལ་མི་མང་པོས་རྒྱལ་དབང་ཚངས་དབྱངས་པ་ཡིན་པ་མ་
ཤེས་ཤིང་། རིམ་གྱིས་སྔོན་ཆད་རྗེ་ཉིད་ཀྱི་ཞལ་མཇལ་མྱོང་བའི་མི་རེ་གཉིས་དང༌། རྒྱུ་
མཚན་ཤེས་པའི་གྲྭ་སློབ་དག་གི་ངག་ལས་གསང་བ་བརྟོལ་ཏེ་མང་པོས་ཤེས་རྟོགས་བྱུང་
བས་གདུལ་བྱ་རྒྱ་མཚོ་ལྟར་རྒྱུས་ཀྱང་མན་ཆིང་གཞུང་གི་རྒྱ་དཔོན་དང་བོད་སྡེ་པ་གཞུང་
དང་འབྲེལ་བ་ཡོད་པའི་བོད་ཀྱི་བླ་དཔོན་ཆེ་ཁག་རིགས་ལ་གསང་རྒྱ་དམ་པོ་མཛད་དེ་
བཞུགས། ཁོང་ལ་ཡོངས་གྲགས་སུ་དྭགས་པོ་བླ་མ་ཟེར་བའི་རྐྱེན་གྱིས། དཔའ་རིས་
ཡར་ལུང་དགོན་པའི་མིང་ལ་རྒྱ་སྐད་དུ་ཏཱ་པོ་ཟི (དྭགས་པོ་དགོན) ཞེས་ཐོགས་ཤིང༌།
ཡུང་ཀྲིན་རྒྱལ་པོས་ཡར་ལུང་དགོན་པར་གནང་བའི་ཏོ་ཐིས ( )ཚོh)ཏེ་དགེ་འདུན་པར་
དངུལ་ཕོག་དང་འབྲི་ཕོགས་གནང་བའི་བཀའ་ཤོག་སྟེང་དུ“ཏཱ་པོ་ཟི”ཞེས་འཁོད་ཡོད་པ་
མ་ཟད། ཆན་ལུང་རྒྱལ་པོའི་རིང་ལ་རྒྱ་ཡིག་ཏུ་བཏབ་པའི་དཔའ་རིས་ལང་ཀྲུའུ་ཕྱོགས་
ཀྱི་ས་གནས་ཀྱི་ལོ་རྒྱུས་ཝུ་ལེང་ཀྲི ( 1 རྐོརྩོ)ཞེས་པར་ཡང་རྨ4g ࿄ (དྭགས་པོ་ཟི)
ཞེས་འབྱུང༌། དེ་ཡང་ལྷ་བཙུན་པས་མཛད་པའི་རྣམ་ཐར་དུ “ དེ་སྐབས་དགོན་པ་་་
འདེབས་མཁན་གྱི་མཚན་ལ་དྭགས་པོ་བླ་མ་ཟེར་བའི་སྟབས་ཀྱིས་དགོན་པའི་མཚན་ལ་
དྭགས་པོ་ཟི་ཞེས་ཏོ་ཐེས་ནང་དུ་བསྩལ།” ཞེས་པ་བདེན་པའི་ཤེས་བྱེད་ལྕགས་ཀྱི་རི་བོ་
དང་མཚུངས་པ་ཞིག་ཏུ་སྣང་ངོ་། །
རྗེ་ཚངས་དབྱངས་པ་ཞིང་གཞན་གཟིགས་རྗེས། དཔའ་རིས་ཡར་ལུང་ཚོ་རི་་
མགོན་དང༌། ཨ་ལོག་ ཤ་ཝང་སོགས་ཀྱིས་ཚངས་དབྱངས་པའི་སྤྲུལ་སྐུ་བཙལ་བ་བློ་
བཟང་ཐུབ་བསྟན་རྒྱ་མཚོ(སྤྱི་ལོ1747-1807) ཡིན། འདི་པ་ཨ་ལག་ཤ་ཀུང་གི་སྲས་
སུ་འཁྲུངས། ལྷ་བཙུན་དར་རྒྱས་ནོ་མོན་ ཧན་ཡོངས་འཛིན་དུ་བསྟེན། ཡར་ལུང་
སོགས་སུ་ཆོས་གྲྭར་ཕེབས་ཏེ། མདོ་སྔགས་རིག་གནས་སོགས་ལ་གསན་སྦྱོང་རྒྱ་ཆེར་
མཛད། དགུང་ལོ་བཅོ་བརྒྱད་སྟེང་ཆན་ལུང་རྒྱལ་པོས་ཀུན་གྲོལ་ཧུ་ཐོག་ཐུའི་འཇའ་ས་
གནང་བས་ཀུན་གྲོལ་ནོ་མོན་ཧན་ཐོགས་ཤིང་། དེའི་ཐོག་ནས་རྗེ་ཚངས་དབྱངས་པ་
ལའང་ཀུན་གྲོལ་གོང་མ་རིན་པོ་ཆེ་ཞེས་མཚན་དེ་ཐོགས། སྐུ་འཕྲེང་འདི་བས་ཤིང་ཡོས་
ཏེ་ཆན་ལུང་ཁྲི་ལོ་དྲུག་ཅུ་པ (སྤྱི་ལོ1795) ལ་བློ་ བཟང་རིན་ཆེན་ཚངས་དབྱངས་རྒྱ་
མཚོའི་རྣམ་ཐར་གསོལ་འདེབས་ཚིགས་སུ་བཅད་པ་བྱིན་རླབས་ཀུན་འབྱུང་ཞེས་པ་ཤོ་ལོ་
ཀ་བདུན་ཅུ་ཡོད་པ་ཞིག་བརྩམས་པ་ཨ་ལག་ཤ་དང་། ཡར་ལུང་སོགས་ཀྱི་ཚོགས་འདོན་
བར་
•L
།



དུ་ཚུགས་ཤིང་དུས་དེའི་ཤིང་དཔར་གྱི་དཔེ་རྒྱུན་ཡང་ད་ལྟའི་བར་དུ་ཡོད། རྣམ་ཐར་
གསོལ་འདེབས་དེའི་ནང་དུ་“དེ་ཉིད་གྲངས་ཀྱི་དགུང་ལོར་ཉེར་སླེབས་ཚེ། རྗེ་བཙུན་
ཉིད་ཀྱི་ཐུགས་བསྐྱེད་སྨོན་ལམ་དང་། ། བོད་ཀྱི་གདུལ་བྱ་རྫོགས་པའི་དུས་སྐབས་ཀྱིས། །
ཙི་ནའི་ཕྱོགས་སུ་བསྐྱོད་ལ་གསོལ་བ་འདེབས། །” ཞེས་དང་། “ཁྲི་ཤོག་རྒྱལ་མོའི་
ཀུན་དགའ་ནོར་གྱི་སར། །འཇམ་དབྱངས་གོང་མའི་གསེར་ཡིག་ཕོ་ཉ་བར། །འབྱོར་བས་
རྐྱེན་གྱིས་སེམས་ཅན་སྲོག་སྐྱོབ་ཕྱིར། ། སྦས་པའི་བརྟུལ་ཞུགས་འཛིན་ལ་གསོལ་བ་་་་
འདེབས། །” ཞེས་པས། ཚངས་དབྱངས་པ་དགུང་ལོ་ཉེར་ལྔའི་སྟེང་ལྷ་བཟང་གིས་
རྒྱ་ནག་ཏུ་བརྫངས་པའི་ལམ་བར་ཀུན་དགའ་ནོར་དུ་བྲོས་བྱོལ་གྱིས་སྦས་པའི་བརྟུལ་
ཞུགས་མཛད་པ་དེ་བསྟན། “ཁྱད་པར་བཀའ་གདམས་གླེགས་བམ་རིན་ཆེན་ལས། །
ལུང་དུ་བསྟན་པ་ཐོས་བསམ་དར་རྒྱས་གླིང༌། །དཀའ་བ་བརྒྱ་ཕྲག་དུ་མས་ལེགས་བསྐྲུན་
ནས། །བསྟན་པའི་མེ་རོ་གསོས་ལ་གསོལ་བ་འདེབས། །” ཞེས་པས་གོང་གསལ་དཔའ་
རིས་ཡར་ལུང་དགོན་ཐོས་བསམ་དར་རྒྱས་གླིང་ཕྱག་འདེབས་མཛད་པ་དེ་བསྟན། “ མེ་
སྟག་དགུང་ལོ་རེ་བཞིར་སླེབས་པ་ན། ། རྟག་འཛིན་ཅན་རྣམས་ཆོས་ལ་བསྐུལ་བའི་་་་
ཕྱིར། །བསམ་བཞིན་སྐུ་ཡི་བཀོད་པ་ཉེར་སྡུད་ཚེ། ། མཁའ་འགྲོའི་མཆོད་ཚོགས་ཕུལ་ལ་
གསོལ་བ་འདེབས། །” ཞེས་པས། དགུང་ལོ་རེ་བཞིའི་སྟེང་ཞིང་གཞན་དུ་དགོངས་
པ་གཏད་ཚུལ་བསྟན་པ་སོགས། ལྷ་བཙུན་པའི་རྣམ་ཐར་དེ་དང་བཤད་ཚུལ་གཉིས་
ཤིན་ཏུ་མཐུན་ཤས་ཆེ་བར་སྣང་ངོ༌། །
སྐུ་འཕྲེང་གསུམ་པ་བློ་བཟང་ཆོས་དར་རྒྱ་མཚོ(སྤྱི་ལོ1808-1828) མཚོ་སྔོན་ཆུ་
བཟང་ཧུ་ཐོག་ཐུའི་སྐུ་ཚར་འཁྲུངས། མཁྱེན་རབ་ཤིན་ཏུ་ཆེ་བར་གྲགས། ཏའོ་བཀྲུང་
ཁྲི་ལོ་ལྔ་པར་པེ་ཅིང་དུ་ཕེབས་སྐབས་ཧུ་ཐོག་ཐུའི་འཇའ་ས་ཐོབ། དགུང་ལོ་ཉི་ཤུའི་སྟེང་
གཤེགས་ཤིང་སྐུ་གདུང་མཆོད་རྟེན་སྔོན་ཆད་ཡར་ལུང་དགོན་ན་ཡོད། བློ་བཟང་ཆོས་
དར་རྒྱ་མཚོ་བར་གྱི་སྐུ་འཕྲེང་གསུམ་གྱི་གནས་ཚུལ་རགས་ཙམ་ཞིག་བྲག་དགོན་བསྟན་པ་
རབ་རྒྱས་ཀྱི《མདོ་སྨད་ཆོས་འབྱུང་》ནང་ཡར་ལུང་དགོན་པའི་གདན་རབས་ཐད་བཀོད་
ཡོད་ཀྱང་། མདོ་སྨད་ཆོས་འབྱུང་དེ་ཐུང་ཀྲི་ཁྲི་ལོ་བཞི་པར(སྤྱི་ལོ1865) བརྩམས་གྲུབ་
པས། སྐུ་འཕྲེང་ཕྱི་མ་རྣམས་ཀྱི་གནས་ཚུལ་འཁོད་མེད། ཀུན་གྲོལ་སྐུ་འཕྲེང་བཞི་པ་
ཡེ་ཤེས་ཚུལ་ཁྲིམས་དར་རྒྱས་རྒྱ་མཚོ(སྤྱི་ལོ1829 --1856) ཨ་ལག་ཤར་འཁྲུངས། ཨ་
ལག་ཤ་པཱ་རིང་ཁེ་ཕན་བདེ་རྒྱ་མཚོའི་གླིང་གི་འདུ་ཁང་གྱན་བརྒྱད་ཅུ་པ་བཞེངས། ཀུན་
གྲོལ་སྐུ་འཕྲེང་ལྔ་པ་འཇིགས་མེད་བསྐལ་བཟང་རྒྱ་མཚོ(སྤྱི་ལོ་1857–1900?) ཨ་ལག་
90



ཤར་འཁྲུངས། མཁས་ཚུལ་བཞེས། དགུང་ལོ་ཉེར་བདུན་སྟེང་ཡར་ལུང་གི་མཁན་
ཁྲིའི་ལས་ཐོག་ཏུ་ཡར་ལུང་གི་བཅའ་ཡིག་ཆེན་མོ་ལྗགས་རྩོམ་མཛད། དགུང་ལོ་སོ་
དགུའི་ཐོག་རིག་མ་བཞེས་པས། ཨ་ལག་ཤ་ཝང་གིས་ནོ་མོན་ཧན་གྱི་གོ་གནས་ལས་ཕབ།།
ཐེ་ཅི་སྟེ། རྒྱལ་རིགས་ཞེས་པའི་གོ་གནས་སུ་བཞག
ཀུན་གྲོལ་སྐུ་འཕྲེང་དྲུག་པ་ངག་དབང་བསྟན་འཛིན་རྒྱ་མཚོ(སྤྱི་ལོ1901-?) ཨ་
ལག་ཤའི་འབངས་ཁྱིམ་ཞིག་ཏུ་འཁྲུངས། རྒྱལ་དབང་བཅུ་གསུམ་པས་སྤྲུལ་སྐུའི་ཐུགས་
ཐག་བཅད། སྤྱི་ལོ1932སྟེང་ཕྱི་ཐོག་ཏུ་ཕེབས་ཤིང་། ཕྱིས་སུ་རི་འགོག་དམག་འཁྲུག་
སོགས་ལངས་ཏེ་གར་ཕེབས་གར་སོང་གི་གསལ་ཆ་མ་བྱུང་། སྐུ་འཕྲེང་གསུམ་པའི་རྗེས་
ཀྱི་གནས་ཚུལ་འདི་དག་སོག་པོ་ཆོས་འཕེལ་ཞེས་པས་བརྩམས་པའི་ཚངས་དབྱངས་རྒྱ་
མཚོ་སྐུ་འཕྲེང་གི་ལོ་རྒྱུས་ངོ་སྤྲོད་ཅིག་དང་། ཨ་ལག་ཤའི་ལོ་རྒྱུས་ཐད་ལ་རྒྱུས་མངའ་
ཡོད་པའི་དར་རྒྱལ་ནོ་མོན་ཧན་གྱི་སྐུ་འཕྲེང་དྲུག་པ་བསྟན་པའི་རྒྱལ་མཚན་གྱི་ངག་ལས་
ཐོས་པ་ལྟར་བཀོད་པ་ཡིན། ལྷ་བཙུན་པའི་གསུང་གི་ཚངས་དབྱངས་པའི་མཛད་རྣམ་
དུ་བཀའ་གདམས་གླེགས་བམ་གྱི་ལུང་བསྟན་དྲངས་པར“བརྒྱུད་པ་ལ་དམ་པ་ཁྱད་པར་
ཅན་ལྔ་ཡན་ཆོད་འབྱུང་”ཞེས་པ་གོང་གསལ་སྐུ་འཕྲེང་དྲུག་བྱོན་པ་དང་ཤིན་ཏུ་ཐོད་ཐུག་
པར་སྣང་། རབ་བྱུང་བཅོ་ལྔ་པའི་ཉི་མ་ཞེས་པ་ཆུ་ལུག (བཀཱང་ཞུ་ཁྲི་ལོ་དགུ་པ་སྤྱི་ལོ
1883) ལོ་ལ་ཀུན་གྲོལ་ནོ་མོན་ཧན་སྐུ་འཕྲེང་ལྔ་པས་བརྩམས་པའི《ཡར་ལུང་དགོན་པའི་
བཅའ་ཡིག་ཆེན་མོར»“རྗེ་ཕྱོགས་ལས་རྣམ་རྒྱལ་གྱིས། རྒྱལ་བ་རྣམས་ཀྱི་ཐུགས་རྗེ་རབ་
སྨིན་པ། །ལྔ་བརྒྱའི་མཐའ་འདིར་ཐམས་ཅད་མཁྱེན་པ་ཞེས། །འབྲུག་གི་གད་མོ་ལྟར་
གྲོག་བདུན་འབྱུང་ཞེས་གསུངས་པ་ལྟར། རྒྱལ་བ་རྣམས་ཀྱི་ཐུགས་རྗེ་རབ་ཏུ་སྨིན་པ་ལྔ་
བརྒྱུའི་མཐའ་འདི་ལ་འབྲུག་གི་གད་མོ་ལྟར་སྐྱེ་རབས་ཀྱི་འཕྲེང་བ་བདུན་འབྱུང་བར་
གསུངས་པའི་ཡ་གྱལ་དྲུག་པ་ཚངས་དབྱངས་རྒྱ་མཚོས་བཀའ་གདམས་གླེགས་བམ་ལས།
བོད་བྱང་གི་ཕྱོགས་ནས་བྱང་ཕྱོགས་སུ། །འབངས་མགོན་མེད་མང་པོ་འདྲེན་དུ་འགྲོ །
ཞེས་གསུངས་པ་ལྟར”ཞེས་དང༌“བྱང་ཕྱོགས་ཀྱི་གདུལ་བྱ་རྗེས་སུ་འཛིན་པའི་དུས་ལ་
བབས་པར་ཉེ་བ་ན། དེའི་ཉེར་ལེན་ལྟ་བུའི་རྐྱེན་འགའ་ཞིག་གིས་སྡེ་སྲིད་དང་ལྷ་བཟང་
གཉིས་ཀྱིས་མདའ་ལྔ་པའི་གླགས་བཙལ་བ་དང་། བོད་ཀྱི་བསོད་ནམས་དམན་པའི་
སྟབས་ཀྱིས་རྗེ་ཉིད་སྤྱིར་བསྟན་འགྲོའི་དོན་ཁོ་ན་དང་། བྱེ་བྲག་ཏུ་བྱང་ཕྱོགས་སུ་འཇམ་
མགོན་བླ་མའི་རིང་ལུགས་དྲི་མ་མེད་པ་འཛིན་སྐྱོང་སྤེལ་བའི་ཆེད་དང་། ཡང་སྒོས་སུ་
འཇམ་དབྱངས་གོང་མ་ཆེན་པོའི་ཆོས་སྲིད་ཟུང་འབྲེལ་གྱི་མངའ་ཐང་བླ་ནས་བླར་་་་་
91



འཕགས་ཤིང་། དེ་ལ་བརྟེན་པའི་རྒྱ་བོད་ཀྱིས་མཚོན་པའི་སྐྱེ་དགུ་མཐའ་དག་བདེ་སྐྱིད་
ཀྱི་དཔལ་ལ་འགོད་པའི་ཕྱིར་དུ”ཞེས་དང༌། “ མདའ་དོག་ཕུ་ཡངས་པད་མ་འདྲ་བའི་
གདན་སྟེང་ན། སྤྲུལ་པ་དུ་མས་འོད་ཟེར་འགྱེད་ཅིང་ཞེས་གསུངས་པའི་ལུང་བསྟན་
ལྟར་ཆོས་སྡེ་ཆེན་པོ་ཐོས་བསམ་དར་རྒྱས་གླིང་ངམ་དགའ་ལྡན་ལེགས་གཙོ་གླིང་འདི་ཉིད་
བཞེངས་ནས། དུས་བཞིའི་ཆོས་ཐོག་དང༌། ཆོས་གྲྭའི་སྒྲིགས་ལམ་སོགས་ཀྱི་སྐོར་བཀྲ་
ཤིས་སྒོ་མང་གི་ཕྱག་ལེན་ལྟར་དང་། སྔགས་ཕྱོགས་ཀྱི་སྐོར་རྣམས་རྒྱུད་སྨད་དང༌། ལྷ་
མོ་ སོགས་འགའ་ཞིག་ཆོས་འཁོར་རྒྱལ་གྱི་ཕྱག་ལེན་ལྟར་ཚུལ་བཞིན་དུ་བཙུགས་པར་་་་
མཛད་ཅིང༌།” ཞེས་བྱུང་།
ཡང་རབ་བྱུང་བཅོ་ལྔའི་དྲག་པོ་ཞེས་པ་ས་སྤྲེལ་ལོ་སྟེ་བཀྭང་ཞུ་ཁྲི་ལོ་སོ་བཞི་པ(སྤྱི་ལོ
1908) ལ་ལྷ་བཙུན་དར་རྒྱས་ནོ་མོན་ཧན་སྐུ་འཕྲེང་ལྔ་པ་སྡེ་སྲིད་ཧོ་ཐོག་ཐུ་ཚངས་སྲས་
བཞད་པའི་རྡོ་རྗེས་བརྩམས་པའི《ཡར་ལུང་དགོན་པའི་བླ་མ་ཁྲི་པའི་བཅའ་ཡིག» ཏུ“དེ་
ཡང་རྒྱལ་ཀུན་སྙིང་རྗེའི་རང་གཟུགས་ཕྱག་ན་པདྨོ་རྒྱལ་བ་ཚངས་དབྱངས་རྒྱ་མཚོ་དཔལ་
བཟང་པོའི་ཞལ་སྔ་ནས་ཀྱིས། སྐུ་ཚེ་འདི་ལ་རུང་གསུམ་འདེབས་པའི་ལུང་བསྟན་ཁྱད་
པར་ཅན་དང་མཐུན་པར་ཇག་རུང་ཐོས་བསམ་དར་རྒྱས་གླིང་གི་བླ་མར་མངའ་གསོལ་
ཞིང་། རྐྱེན་དབང་གིས་དགོན་ཆེན་འདི་ཉིད་བྲག་འགག་ཅེས་པའི་ལུང་བར་གསར་
བཞེངས་བྱས་པར། རབ་བྱུང་བཅུ་གཉིས་པའི་མེ་ལུག (སྤྱི་ལོ1727)ལོར་འགོ་་་་
བརྩམས་ནས་ཕག་ལོའི་(སྤྱི་ལོ1731) བར་རྗེ་ཉིད་ཀྱིས་དཀའ་སྤྱད་དུ་མས་བཞེངས་
འགྲུབ་རྫོགས་པར་མཛད་ཅིང་། དགེ་འདུན་གྱི་སྡེ་མང་པོ་བཙུགས་ནས་ཕན་བདེ་་་
འབྱུང་གནས་རྒྱལ་བསྟན་སྤྱི་དང་བྱེ་བྲག་འཇམ་མགོན་བླ་མའི་རིང་ལུགས་ཉི་མའི་འོད་
སྣང་ལྟ་བུ་དྲི་མ་མེད་པ་དར་རྒྱས་སུ་མཛད་པའི་བཀའ་དྲིན་ཚད་ལས་འདས་ཤིང༌། དེ་
ནས་གོང་མ་ཅ་ཆིང་རྒྱལ་པོ་ཁྲིར་བཞུགས་ལོ་བཞི་པར(སྤྱི་ལོ1799)དགའ་ལྡན་ལེགས་
གཙོ་གླིང་ཞེས་བསྔགས་པ་མཛད་པ་ནས་དུས་ད་ལྟའི་བར་དུ་བཞུགས་པ་ཡིན་ལ།” ཞེས་
བྱུང་། གོང་གསལ་བཅའ་ཡིག་འདི་གཉིས་གོས་སེར་བོར་ཡིག་ནག་སུག་རིང་གིས་བྲིས་
པ་མཚལ་ཐམ་ཆེན་པོས་བརྒྱན་པ་དང༌། ཚངས་དབྱངས་པ་ཡར་ལུང་ཁྲིར་བཞུགས་
སྐབས་ཀྱི་གོས་བེར་བཅས་རབ་རྒྱལ་ས་ཁྱི་ལོ་དང༌། རིག་གནས་གསར་བརྗེའི་སྐབས་
དགོན་དེའི་གྲྭ་པ་དགེ་སློང་བསྟན་འཛིན་གྱིས་སྦེད་སྐུང་བྱས་པ་ད་ལྟ་ཡང་བཞུགས།
བྲག་སྒོམ་པའི《མདོ་སྨད་ཆོས་འབྱུང་》དུ་ཡང་“ ཀུན་གྲོལ་གོང་མ་དྭགས་པོ་བློ་
བཟང་རིན་ཆེན་ཆོས་གྲགས་རྒྱ་མཚོ་ཞེས་པ་ནས། ཡུང་ཊིང་གནམ་སྐྱོང་ཁྲིར་བཞུགས་
o2



ལྔ་པ་མེ་ལུག་ལོར་བྲག་འགག་ཏུ་དགོན་གསར་ཐོས་བསམ་དར་རྒྱས་གླིང་བཏབ། གོང་
མས་ དགའ་ ལྡན་ ལེགས་ ཚོགས་ གླིང་ དུ་ བསྔགས། རྒྱས་ ཤི་ མིན་ ཟེར” ཞེས་ དང་།
“ དགོན་གསར་རྙིང་གཉིས་ཀའི་ཁྲིར་ལོ་ཉེར་ལྔ་བཞུགས་ཏེ་བཀའ་དྲིན་ཚད་མེད་པས་
བསྐྱངས”ཞེས་བྱུང༌།
ཚེ་ཏན་ཞབས་དྲུང་རིག་པའི་འདོད་འཇོའི《བསྟན་རྩིས་ཀུན་བཏུས》ཀྱི་རབ་བྱུང་
བཅུ་གཉིས་པའི་མེ་ལུག་གི་རེའུ་མིག་ནང་དུ་ཡང་“རྒྱལ་བ་ཚངས་དབྱངས་རྒྱ་མཚོས་ཇག་
རུང་ཐོས་བསམ་དར་རྒྱས་གླིང་འདེབས་འགོ་བརྩམས”ཞེས་བྱུང༌།
ཡང་ཤོག་བུ་དང་ཡི་གེ་སོགས་ལ་བལྟས་ན་མ་མཐར་ལོ་བརྒྱ་ལྷག་སོང་ངེས་པའི་དཔེ་
རྙིང་ཀ་དྲོད་རྫ་རིའི (ཀ་དྲོད་ནི་ཡར་ལུང་དགོན་པའི་ནུབ་བྱང་མཚམས་ན་གནས་པའི་
བྲག་རི་ཆེན་པོ་ཞིག་གི་མིང་ཡིན) གནས་བསྟོད་ཅིག་ཏུ“མེ་ལྷའི་ཕྱོགས་སུ་ཕྱག་ན་པདྨོ་
ཡི། །རྣམ་འཕྲུལ་རྒྱལ་བ་ཚངས་དབྱངས་རྒྱ་མཚོའི་སྡེའི། །བྱིན་རླབས་ཆགས་པའི་ཆོས་ཀྱི་
སྡེ་ཆེན་པོ། །” ཞེས་བྱུང་།
ཡང་ཡར་ལུང་དགོན་པའི་ཐག་ཉེའི་རི་རྩེ་ཞིག་ཏུ་ཡུལ་ལྷ་ཤམ་པོའི་ལབ་རྩེ་ཞིག་ཀྱང་
ཡོད། དེ་ནི་རྒྱལ་བ་ཚངས་དབྱངས་པའི་འཁྲུངས་ལྷ་ཡིན་པས། ཁོང་ཨ་མདོར་ཕེབས་
སྐབས་ ཞབས་ འབྲང་ དུ་ ཕེབས་ ནས་ དེར་ གནས་ པ་ ཡིན་ ཞེས་ བཤད་ རྒྱུན་ ལ་ གྲགས།
ཚངས་དབྱངས་པའི་འཁྲུངས་ཡུལ་ཤམ་པོ་གངས་ཀྱི་ལྷོ་ནུབ་ཉེ་འདབས་སུ་ཡིན་པ་རྣམ་
ཐར་དུ་འབྱུང་བས་ཤམ་པོ་འཁྲུངས་ལྷ་ཡིན་པར་དོན་གྱིས་གྲུབ་ཅིང་། མདོ་སྨད་བྱང་
རྒྱུད་དུ་ཡུལ་ལྷ་ཤམ་པོ་རྟེན་ཡོད་ས་འདི་གཅིག་ལས་མེད་པས་འདི་ལོ་རྒྱུས་ཀྱི་ཤེས་བྱེད་
གལ་ཆེན་ཞིག་ཡིན་པར་སྣང་། །
རྣམ་ཐར་ཏམྦུ་རའི་སྒྲ་དབྱངས་སུ། (ཡུང་ཀྲེན) “དགུང་ལོ་གཉིས་པ་འབྲུག་གི་
ལོ( སྤྱི་ལོ1724) ལ་གོང་མའི་བཀས་ཝང་གིས་གཙོ་བའི་ཨ་ལག་ཤ་པ་ཡོངས་རྫོགས་མཚོ་
སྔོན་མོར་སྤོས་ནས་གཞིས་བཟུང་ཞིང་། དེ་དུས་རྗེ་ཉིད་པོ་རོ་ཆུ་འགག་ན་རེ་ཞིག་་
བཞུགས་ནས། ལ་ཅི་ནེར་གཞིས་གནང་ནས་ལོ་ངོ་དགུ་པ(སྤྱི་ལོ1731)ལ་སླར་གོང་
མའི་བཀས་ཨ་ལག་ཤར་སྤོས་ནས་བཞུགས། སྐབས་འགར་ ཤ་ར་ལ་ཡང་བཞུགས་པ་
ཡིན། དེ་སྐབས། ཏེ་ཐུང་། འབྲི་གུང་། རྒྱང་རིང༌། རྒྱབ་རྩེ། སེམས་ཉི།
རྒྱ་ ཡག ཞྭ་ དམར། རྒྱ་ ལྡོག་ གཉིས (མུན་ ཡོན་ རྫོང་ ཁུལ་ རྒྱ་ ལྡོག་ དགོན་ དང་།
དཔའ་རིས་རྫོང་ཁུལ་གྱི་ཏཱ་བན་རྒྱུ་ལྡོག་དགོན་གཉིས) ཧོར་དགོན་པ། བཀན་ཆེན།
འབྲི་གུང་སོགས་ཀུན་འབྲེལ་དུས་གཅིག་ཏུ་དགོན་པ་བཅུ་གསུམ་གྱི་མཁན་པོ་མཛད”ཅེས་
93



བྱུང༌།
ཀུན་གྲོལ་ཐུབ་བསྟན་རྒྱ་མཚོའི་གོང་གསལ་རྣམ་ཐར་ཚིགས་བཅད་མར“ མདོ་སྨད་
ཁམས་སུ་ཆོས་སྡེ་བཅུ་གསུམ་གྱི། །མཁན་པོ་མཛད་ཚེ་བསླབ་གསུམ་ཉམས་ལེན་དང་། །
སྡེ་སྣོད་གསུམ་གྱི་འཆད་ཉན་གཟབ་རྒྱས་ཀྱིས། ། རྒྱལ་བསྟན་གསལ་བར་མཛད་ལ་གསོལ་
བ་འདེབས། །” ཞེས་བྱུང་ངོ༌། །གོང་གསལ་དཔའ་རིས་དགོན་སྡེ་བཅུ་གསུམ་གྱི་ཁྲོད་
གྱང་རིང་དང་རྒྱབ་རྩེ་གཉིས་ཅུང་ཟད་འཇིག་སྔ་བས། དེང་སང་ཤུལ་ཙམ་ཡང་ལུས་
མེད་ཀྱང་། གཞན་དགོན་སྡེ་བཅུ་གཅིག་སྤྱི་ལོ1958བར་ཡོད་ལ། ད་ལྟ་ཡང་ཕལ་
ཆེར་སླར་གསོ་བྱས་ནས་མཚོན་བྱེད་ཙམ་ཡོད་ལ་སྔོན་གྱི་གྲྭ་རྒྱུན་ཡང་མ་ཆད་ཙམ་ཞིག་
འདུག དུས་འཇིག་ལན་འགའ་བྱུང་བས། དགོན་པ་སོ་སོའི་ཡིག་ཚང་གདན་རབས་
བཅའ་ཡིག་ཕལ་ཆེར་བརླག་གཏོར་དུ་སོང་ཡང་། དགོན་སྡེ་སོ་སོའི་གྲྭ་གྲོང་གི་ཁྲོད་ན།།
རྒྱལ་བ་ཚངས་དབྱངས་རྒྱ་མཚོ་མཁན་པོ་གནང་མྱོང་བ་དང་། སྡེ་དགོན་ལ་སྐུ་དྲིན་ཆེ་
ཚུལ་གྱི་ངག་རྒྱུན་ད་ལྟའི་བར་དུ་མ་ཉམས་པར་ཡོད་པ་ལོ་རྒྱུས་ཀྱི་བདེན་དཔང་བླ་ན་མེད་
པ་ཞིག་ཡིན། དེ་ནང་ཏེ་ཐུང་གི་ལོ་རྒྱུས་ངག་རྒྱུན་དང་ཡིག་ཚང་ཡང་མི་ཉུང་བ་ཞིག་
ཡོད་པས་ཅུང་ཟད་བཤད་ན། ཏེ་ཐུང་ཞེས་པའི་ས་ཆ་ནི་དཔའ་རིས་བོད་རིགས་རང་
སྐྱོང་རྫོང་གི་མངའ་ཁོངས་འཇུ་ལག་ཆུ་འགྲམ་ན་ཡོད། ཏེ་ཐུང་ངམ་ཐེ་ཏུང་ཞེས་པ་འཇུ་
ལག་ཆུའི་རྒྱ་མིང་ཏ་ཐུང་ཧོ(ཆjཟློ》）ཞེས་པ་ཟུར་ཆགས་པ་རེད། དེར་ཆེན་པོ་ཧོར་
གྱི་རིང་ལ་ཚ་ཧར་རྒྱལ་པོས་དབུས་གཙང་དུ་དམག་དྲངས་སྐབས་འཕན་ན་ལེན་དྲའི་རྟེན་
ཁྲོད་ནས་དྲངས་པའི་ཏེ་ལོ་ན་རོ་མར་པ་རྣམས་ཀྱི་ཐུགས་དམ་གྱི་རྟེན་འགངས་ཅན་རྒྱལ་བ་
རྡོ་རྗེ་འཆང་གི་སྐུ་རྟེན་གཙོར་བཞུགས་པའི་ཏེ་ཐུང་རྡོ་རྗེ་འཆང་དང་། ཏེ་ཐུང་དགོན་
ཆེན་ཐོས་བསམ་དར་རྒྱས་གླིང་དང་། དགྲ་བཅོམ་པ་ལྔ་བརྒྱ་རྒྱ་ནག་རི་བོ་རྩེ་ལྔར་ཕེབས་
པའི་ལམ་བར་དབྱར་བཞེས་མཛད་པའི་བྲག་དགོན་དང༌། སེ་ར་ལུང་དགོན་པ་བཅས་
ཡོད། རྒན་པོའི་ངག་རྒྱུན་ལ། ཏེ་ཐུང་དགོན་ཆེན་ན་ལའུ་ཀྱ་ཞབས་དྲུང་ཟེར་བ་ཞིག་
ཡོད་པ་དེ། དབུས་སུ་སློབ་གཉེར་བྱེད་སྐབས་རྒྱལ་དབང་ཚངས་དབྱངས་པའི་དྲུང་དུ་
བཅར་མྱོང་ཞིང་ ཕན་ཚུན་ངོ་ཤེས་འབྲེལ་འདྲིས་ཅུང་ ཟབ་ མོ་ ཡོད་ པ་ ཞིག་ ཡིན་པས།
བར་སྐབས་ཤིག་ཡར་ལུང་ཕྱོགས་སུ་རྒྱལ་བ་ཚངས་དབྱངས་པ་ཕེབས་ཡོད་པའི་གཏམ་
ཐོས་པས་ཡིད་མ་ཆེས་པར་ཡོད་པ་ལ། ཉིན་ཞིག་ཚངས་དབྱངས་པ་ཏེ་ཐུང་གི་ཐག་ཉེ་
སེར་ཚུད་ཀྱི་ཁྱིམ་ཚང་ཞིག་ཏུ་གདན་འདྲེན་ཞུས་པ་ཐོས་ནས། བདེན་མི་བདེན་བལྟ་
ཕྱིར་སོང་བ་ན་ལམ་ཁར་འཕྲད་ནས་ངོ་ཤེས་ཏེ། དགའ་སྐྱོ་ཚད་མེད་སྐྱེས་ནས་བརྒྱལ་ལ་
94



ཁད་དུ་སོང་ཞིང་རྟ་ལས་བབས་ཏེ་ངུ་བཞིན་ཕྱག་འཚལ། ཚངས་དབྱངས་པས་དེ་འདྲ་
མ་གནང་ཞེས་སེམས་གསོ་མཛད་ཅིང་ཕན་ཚུན་ཐུགས་ནང་གཤིན་པའི་གསུང་གླེང་་་་
གནང་། ཕྱིར་སོང་ནས་ཁོང་གི་ཕ་སྤུན་ དཔོན་པོ་ཀླུ་སྐྱབས་ལ། རྒྱལ་བ་ཚངས་་་་་
དབྱངས་པ་ངོ་མ་རེད། གདན་འདྲེན་ཞུ་དགོས་ཞེས་སྨྲས་པས། ཐུ་ཟི་དཔོན་ཀླུ་་་
སྐྱབས་ཀྱིས་གཙོས་དགོན་གྲོང་ཐུན་མོང་ནས་གདན་འདྲེན་མཇལ་ཁ་ཞུས་ཤིང་། བཤོན་
ཧྭ་ཟིར་གསོལ་སྟོན་དྲངས་སྐབས། རེ་ཞིག་ཐུགས་ཡེངས་པའི་ཚུལ་དུ་བཞུགས་ཤིང་
གསོལ་ཆས་མ་བཞེས་པས། དཔོན་པོས་ཁྱེད་ཀྱིས་རྒྱུ་ཟས་མི་བཞེས་ སམ་ཞུས་པར།
ད་གིན་རྒྱ་མི་ཞིག་འཇུ་ལག་ཆུར་ལྷུང་བ་བཏོན་པས་རྒྱ་མི་དེས་ང་ལ་དྲིན་གཟོ་བྱས་ནས་
ཟས་ཏོག་དཔའ་ཆིན་གཅིག་བྱིན་པ་འདི་ཞེས་རུམ་ནས་བླངས་ཏེ་བསྟན། དཔོན་པོས་
ཡིད་མ་ཆེས་པར་མི་མངགས་ནས་བལྟར་ཕྱིན་པས། ངོ་མ་རྒྱ་མི་ཞིག་ཆུ་འགྲམ་དུ་ཟས་
ཏོག་སླེ་པོ་གང་དང་། གྱོན་ཆས་སོགས་ཉི་མར་བསྐམ་ཞིང་བསྡད་པ་མཐོང་། རྒྱུ་
མཚན་དྲིས་པས་ཁོ་ཆུར་ལྷུང་ནས་གྲྭ་པ་ཞིག་གིས་བསྐྱབས་ཞེས་སྨྲས། རྒྱ་མི་དེ་ཁྲིད་ནས་
འོངས་པས་ཚངས་དབྱངས་པ་མཐོང་སྐབས། ཁོ་ཆུ་ལས་སྐྱོབ་མཁན་གྲྭ་པ་འདི་ཡིན་
ཞེས་མཛུབ་མོས་བསྟན་པས། དཔོན་པོ་དང་དེར་ཡོད་སྐྱེ་བོ་ཐམས་ཅད་ཧ་ལས་ཤིང༌།
རྒྱལ་བ་ཡིན་མིན་ལ་ཐེ་ཚོམ་ཟ་བ་རྣམས་ཀྱང་ཡིད་ཆེས་གཏིང་ནས་སྐྱེས། དེ་ནས་ཏེ་ཐུང་
གི་བླ་མ་བྱེད་དགོས་པའི་རེ་བ་ཞུས་པས་ཞལ་བཞེས་མཛད་ཅིང་ཁྲིར་བཞུགས། ལྷ་སའི་
སྨོན་ལམ་གྱི་ཕྱག་སྲོལ་ལྟར་ཏེ་ཐུང་དགོན་ཆེན། བྲག་དགོན། སེ་ར་ལུང༌། སེར་
རྩུད་བཅས་ཀྱི་དགེ་འདུན་མང་ཚོགས་རྡོ་རྗེ་འཆང་གི་མདུན་དུ་མཉམ་ཚོགས་ཀྱིས་ཆོ་
འཕྲུལ་སྨོན་ལམ་ཆེན་མོའི་སྲོལ་ཚུགས། སྨོན་ལམ་གཏོང་སྲོལ་དེ་རབ་རྒྱལ་ས་ཁྱིའི་བར་
རྒྱུན་མ་ཆད་པར་བསྐྱངས། ལོ་རྒྱུས་འདི་དག་ད་ལྟའི་བར་ཏེ་ཐུང་གི་རྒྱ་མི་རྒན་པོ་རྣམས་
ཀྱིས་ཀྱང་གླེང་གིན་འདུག ཀུན་གྲོལ་ཐུབ་བསྟན་རྒྱ་མཚོས་མཛད་པའི་རྣམ་ཐར་ཚིགས་
བཅད་མར“ཏའི་ཐོང་ཐོས་བསམ་དར་རྒྱས་གླིང་མཆོག་ཏུ། །ཆོ་འཕྲུལ་སྨོན་ལམ་ཆེན་པོ་
གསར་འཛུགས་དང་། །དཔལ་ལྡན་སྨད་རྒྱུད་ཕྱག་ལེན་ཇི་བཞིན་དུ། ། རྒྱུད་གྲྭ་བཞེངས་
པར་མཛད་ལ་གསོལ་བ་འདེབས། །” ཞེས་པ་དང༌། ལྷ་བཙུན་གསུང་གི་རྣམ་ཐར་
ཏམྦུ་རའི་སྒྲ་དབྱངས་སུ་འཁོད་པའི་ཏེ་ཐུང་གི་ལོ་རྒྱུས་སྐོར་ཡང་གོང་འཁོད་ངག་རྒྱུན་དེ་
དག་དང་ཤིན་ཏུ་ཁ་མཚུངས་ཤིང་ཕན་ཚུན་ཤེས་བྱེད་དུ་འགྲོ་སྙམ་མོ། ཏེ་ཐུང་གི་དགོན་
པ་སོ་སོའི་རྟེན་དང་བརྟེན་པར་བཅས་རབ་རྒྱལ་ས་ཁྱི་ལོར་གཏོར་བརླག་ཏུ་སོང་བ་དེང་
སྐབས་དོད་ཙམ་སླར་གསོ་བྱུང་ཡོད། རྗེ་ཚངས་དབྱངས་པས་རྫུ་འཕྲུལ་སྟོན་ས་བཤོན་
95



ཧཱ་ཟི་འཇུ་ལག་ཆུ་འགྲམ་གྱི་རི་རྩ་ཞིག་ཏུ་ཆགས་ཤིང་། དེང་སང་དེའི་ཤུལ་ཁར་སློབ་གྲྭ་
ཆུང་ཆུང་ཞིག་ཕེབས་ཡོད། “དེ་ནི་ཏཱ་ལའི་དྲུག་པ་རྫུ་འཕྲུལ་སྟོན་ས་ཡིན”ཞེས་ས་དེའི་
རྒན་པོ་རྣམས་ཀྱིས་གཞན་ལ་ངོ་སྤྲོད་བྱེད་ཀྱིན་འདུག རབ་བྱུང་བཅུ་གཉིས་པའི་མེ་ལུག་
(སྤྱི་ལོ1727)ལོར་རྗེ་ཚངས་དབྱངས་པ་ཏེ་ཐུང་གི་ཆོ་འཕྲུལ་སྨོན་ལམ་གྱི་ཚོགས་དབུར་
ཕེབས་སྐབས། གུར་མགོན་གྱིས་ཞལ་གཟིགས་ཏེ་གསུངས་པའི་ལོ་རྒྱུས་གཞིར་བྱས་ནས།
“ ཀུན་དགའི་ལོ”སྟེ་ཤིང་སྟག (སྤྱི་ལོ1734)ལོར་རྗེ་ཉིད་ཀྱིས་ལྗགས་རྩོམ་མཛད་པའི་ཏེ་
ཐུང་རྡོ་རྗེ་འཆང་གི་དཀར་ཆག་པད་དཀར་ལྗོན་བཟང་ཞེས་པ་དང༌། མ་རུང་སྲིན་པོའི་
གཟུགས་ཅན་ཁྲོ་གཏུམ་ཆེ་ཞེས་པའི་ཚིག་འགོ་ན་ཡོད་པའི་གུར་མགོན་ཕྲིན་བཅོལ་ཤོ་ལོ་ཀ་
ཕྱེད་དང་བརྒྱད་ཡོད་པ་ཞིག་ཞེན་ཧྥུན་ཁྲི་ལོ་བཞི (སྤྱི་ལོ1854) པར་ཤིང་དཔར་དུ་བཏབ་
པ་ད་ལྟ་ཡང་དཔེ་རྒྱུན་ཡོད། བྲག་སྒོམ་མདོ་སྨད་ཆོས་འབྱུང་དུ“ཀུན་གྲོལ་རིན་པོ་ཆེ་
ངག་དབང་ཆོས་གྲགས་རྒྱ་མཚོས་དཀར་ཆག་པད་དཀར་ལྗོན་བཟང་བྱ་བ་ལྗགས་རྩོམ་
མཛད་པའི་པར་ཡང་ཡོད” ཅེས་འཁོད་པ་ཡང་གོང་གསལ་རྡོ་རྗེ་འཆང་གི་དཀར་ཆག་
འདི་ཡིན། ད་དུང་ཨ་ལག་ཤའི་ཡུལ་ལྷའི་བསང་རྔོན་ཞིག་ཀྱང་ཡོད་པར་ཐོས། །
གཞན་ཡང་། སྐུ་འབུམ་གདན་རབས་ང་བརྒྱད་པ་ཤིང་བཟའ་པཎྜི་ཏའི་སྤྲུལ་སྐུ་
བློ་བཟང་བསྟན་པའི་དབང་ཕྱུག ( 1825 = 1897)གིས་བརྩམས་པའི་ཏེ་ཐུང་བྲག་་
དགོན་དཀར་ཆག་ཏུ “རྒྱལ་བ་དྲུག་པ་ཚངས་དབྱངས་རྒྱ་མཚོའམ་མཚན་གཞན་ངག་
དབང་ཆོས་གྲགས་རྒྱ་མཚོ་ཞེས་ཡོངས་སུ་གྲགས་པ་དེ་ཉིད། དཔོན་ཀླུ་སྐྱབས་ཀྱི་མཆོད་
གནས་མཛད་ཅིང་། ཏེ་ཐུང་དགོན་ཐོས་བསམ་དར་རྒྱས་གླིང་གི་ཁྲི་པ་མཛད་སྐབས་རི་
ཁྲོད་འདིར་ཕེབས་ནས་ཀུན་བཟང་ལྷ་ཁང་གཡས་སུ་གཟིམ་གུར་ཕེབས་ནས་ལོ་རེ་བཞིན་
དགུན་ར་བ་ནས་ས་ག་ཟླ་བའི་བར་བདེ་མཆོག་སོགས་ཡི་དམ་མང་པོའི་བསྙེན་སྒྲུབ་་་
མཛད”ཅེས་བྱུང༌། ཐེ་ཏུང་དཀར་ཆག་འདི་གཉིས་ད་ལོ་ཀན་སུའུ་མི་རིགས་དཔེ་སྐྲུན་
ཁང་གིས་པར་བསྐྲུན་བྱས་ཡོད།
གོང་གསལ་དཔའ་རིས་དགོན་སྡེ་བཅུ་གསུམ་ཁྲོད་ཀྱི་འབྲུ་གུ་དགོན་དགའ་ལྡན་ཆོས་
འཁོར་གླིང་གི་ཆགས་རབས་མདོར་བསྡུས་ཤིག་བྲག་སྒོམ་མདོ་སྨད་ཆོས་འབྱུང་དུ (ཤོག་
གྲངས1210）འཁོད་པར་ཡང་གདན་རབས་བཅུ་གཅིག་པ“རྗེ་ངག་དབང་ཆོས་གྲགས་
རྒྱ་མཚོ”ཞེས་བྱུང་།
ཕྲན་རང་གི་སྐྱེས་ཡུལ་གྱི་ཐག་ཉེར་ཆགས་ཤིང༌། ང་རང་ཆུང་དུས་ཀློག་སློབ་པའི་
ཞྭ་དམར་དགོན་བཀྲ་ཤིས་ཆོས་གླིང་གི་ཚོགས་ཆེན་འདུ་ཁང་ནང་ན་རྒྱལ་དབང་ཚངས་
96



དབྱངས་རྒྱ་མཚོའི་རྟེན་ཁྲི་ཡིན་ཞེས་པའི་ཤིང་ཁྲི་མཐོན་པོ་གོས་སེར་པོས་གཡོགས་པ་ཞིག་
རབ་རྒྱལ་ས་ཁྱིའི་སྔོན་བར་མཇལ་རྒྱུ་ཡོད།
ཚངས་དབྱངས་པའི་རྣམ་ཐར་ཏམྦུ་རའི་སྒྲ་དབྱངས་སུ། ལྕགས་ཁྱི་ལོར(སྤྱི་ལོ
1720) དཔའ་རིས་གསེར་ཁོག་དགོན་དུ་ཕེབས་སྐབས་བློ་བཟང་དཔལ་ལྡན་ཞྭ་ལུ་ལེགས་
པ་རྒྱལ་མཚན་གྱི་སྤྲུལ་སྐུར་ངོས་འཛིན་གནང་ཞེས་གསུངས་ཡོད་ལ། དེའི་བདེན་རྟགས་
སུ། བྲག་སྒོམ་མདོ་སྨད་ཆོས་འབྱུང༌ (ཤོག་གྲངས་105པར)ནང་གསེར་ཁོག་དགོན་
པའི་གདན་རབས་ཐད། “རབ་བྱུང་བཅུ་གཉིས་པའི་ཤིང་སྟག་ལོ་ནས་བུ་དཔོན་སློབ་
བློ་བཟང་དཔལ་ལྡན་ལ་ཆོས་སྲིད་གཉིས་ཀ་གཏད། འདི་པ་ཀུན་གྲོལ་ནོ་མོན་ཧན་གོང་
མ་བློ་བཟང་རིན་ཆེན་ཆོས་གྲགས་རྒྱ་མཚོས་ཞྭ་ལུ་བ་ལེགས་པ་རྒྱལ་མཚན་གྱི་སྐྱེ་བར་ངོས་
བཟུང་བས། ཞྭ་ལུ་བ་ལེགས་པ་རྒྱལ་མཚན་དུ་གྲགས” ཞེས་བྱུང༌། ཡང་རྣམ་ཐར་
དེར་ཚངས་དབྱངས་པ་རྒྱ་བལ་སོགས་སུ་ཕེབས་སྐབས་ཞབས་ཕྱིར་ཀོང་པོ་ལོ་བརྒྱ་ཞེས་པ་
ཞིག་ཡོད་པ་དེ་བྲལ་ཁར་དྲན་རྟེན་དུ་མེ་ཆ་དང་གྲི་ཆུང་ཞིག་ཕུལ་བ་དང་། བྲོས་བྱོལ་དུ་
ཕེབས་སྐབས་རིག་འཛིན་གཏེར་བདག་གླིང་པའི་རྟེན་ཕུར་བསྣམས་ཤིང་དེས་རྒྱ་གར་དུ་
རོ་ལང་བཏུལ་བ་དང་། ཨ་ལག་ཤ་ཝང་གིས་ཐོག་མར་གདན་འདྲེན་ཞུ་སྐབས་བཙུན་
མོས་བླ་མ་དགའ་རབ་ཅིག་ཡིན་མིན་ཉམས་སད་བྱས་པ་ལ། གསོལ་དཀར་ཡུ་རིང་
འདམ་ལྟར་བརྫིས་ནས་སླར་ཡང་ནར་ནར་དུ་འཐེན་པའི་རྫུ་འཕྲུལ་བསྟན་པས། ཝང་
གི་བཙུན་མོ་དད་ནས་རང་གི་སྐྲ་ལོང་ལས་གཙུག་ཏོར་སླས་ཏེ་ཕུལ་བ་སོགས་བཀོད་ཡོད་ལ།
ཀོང་པོ་ལོ་བརྒྱས་ཕུལ་བའི་མེ་ཆ་དང་གྲི་ཆུང་། ནར་ནར་དུ་བཏང་བའི་གསོལ་དཀར་ཡུ་
རིང་། གཏེར་བདག་གླིང་པའི་རྟེན་ཕུར། ཝང་གི་བཙུན་མོས་ཕུལ་བའི་སྐྲ་ལོང་གི་
གཙུག་ཏོར། གཞན་ཡང་རྣམ་ཐར་དུ་བཀོད་མེད་པའི་ལྷ་བཟང་གི་བཙུན་མོས་སྡེ་སྲིད་
སངས་རྒྱས་རྒྱ་མཚོ་བཀྲོངས་པའི་རལ་གྲི་ཁྲག་བཙའ་ཅན་བཅས་རིག་གནས་གསར་བརྗེའི་
སྔོན་བར་པཱ་རང་ཁེའི་རྟེན་ཁྲོད་ན་ཡོད་པ་དངོས་སུ་མཐོང་བའི་ལྷ་བཙུན་སྤྲུལ་སྐུ་བསྟན་
པའི་རྒྱལ་མཚན་གྱི་ངག་ལས་ཐོས་ཤིང་། ཁོང་གིས་བརྩམས་པའི《ཚངས་དབྱངས་པའི་
སྐུ་ཚེ་སྨད་ཀྱི་རྣམ་ཐར་དང་དེའི་རྩོམ་པ་པོ་ངོ་སྤྲོད»ཅེས་པའི་རྩོམ་དུའང་འཁོད་འདུག
འགའ་ཞིག་གིས“ལོ་རབས་ལྔ་བཅུའི་ནང་ཚངས་དབྱངས་པའི་ཤུལ་བཞག་དངོས་རྫས་
ཕྱིར་སྟོན་བྱས་པར་བུད་མེད་ཀྱི་སྒྲ་སོགས་ཐོན་པར་བཤད་པས། རྒྱལ་དབང་གི་ཡིན་
མིན་ཞིབ་འཇུག་དགོས་པ་ལས། གཞན་གསང་རྣམ་དུ་བཀོད་པའི་ཚེ་སྨད་ཀྱི་སྐོར་་་
ལའང་དོགས་གཞི་ཆེན་པོ་ཞིག་ཡོད་པ་རེད”ཟེར། བུད་མེད་ཀྱི་སྐྲ་ནི་ཝང་གི་བཙུན་
q7



མོའི་སྐྲ་ལུང་གི་གཙུག་ཏོར་དེ་ལས་འོས་མེད་ལ། དེ་ཡང་རྣམ་ཐར་དུ་བཀོད་པའི་དོན་
རྣམས་བདེན་པའི་ཤེས་བྱེད་གལ་ཆེན་ཞིག་ཡིན་པས་དོགས་གཞིར་འགྲོ་བའི་གནས་མེད་
ཅིང་། ཚངས་དབྱངས་པའི་སྐུ་ཚེ་སྨད་ཀྱི་མཛད་སྤྱོད་སྐོར་ལ་ཚད་ཐུབ་ཀྱི་ཤེས་བྱེད་མང་
པོ་མ་མཐོང་བའི་རྐྱེན་གྱིས་བདེན་མི་བདེན་ལ་ཐེ་ཚོམ་ཟོས་པ་ཡིན་ན་ཁག་མེད་ཀྱང་།
དོགས་པ་མེད་སར་དོགས་པ་བསླངས་ནས་ཉོག་རྫོབ་ཏུ་བཅོས་པ་ནི། འོལ་ཚོད་བྱེད་པ་
ལ་དགའ་བ་རྣམས་ཀྱི་ལག་རྗེས་ཙམ་དུ་ཟད།
ཡང་། མཐོང་རྒྱུ་ཐོས་རྒྱ་ཁབ་མིག་ལ་འགྲན་པ་སྐོར་ཅིག་གིས་ཚངས་དབྱངས་
པས་སྤྲུལ་པ་བསྟན་ནས་འཇུ་ལག་ཆུ་ལས་ཟས་འཚོང་རྒྱ་མི་ཞིག་བསྐྱབས་པ་དང་། ཨ་
ལག་ ཤར་དཀར་ཡོལ་འདམ་ལྟར་བརྫིས་པ་དང་། ཀོང་པོར་ས་སྤར་གྱིས་ཁྱི་གཉིས་་
བསད་པ་དང་། རྒྱ་གར་དུ་རོ་ལང་བཏུལ་བ་དང༌། ཡུལ་བྱོལ་གྱི་ལམ་བར་དུ་མི་མ་
ཡིན་གྱིས་ཞབས་འདེབས་ཞུས་པ་དང་། ཉི་མ་བདུན་གྱི་ལམ་ཉིན་གཅིག་གིས་བྱོན་པ་
སོགས“རྨོངས་དད་ཀྱི་རྫུན་ཚིག་མང་དུ་བཀོད་ཡོད་པས། དེ་ལས་ཚངས་དབྱངས་པའི་
ཚེ་སྨད་ཀྱི་རྣམ་ཐར་དེར་ཡིད་ཆེས་བྱ་རིན་མེད་པར་རྟོགས་ཐུབ”ཅེས་ལབ་བརྡོལ་བྱེད་
ཀྱང་། དེང་སྐབས་རྒྱལ་ཁབ་ཕྱི་ནང་ཀུན་ཏུ་ལྷན་སྐྱེས་ཀྱི་རྫུ་འཕྲུལ་ཡོད་པ་དང༌། རླུང་
སྦྱོར་ཏིང་འཛིན་བསྒོམས་པས་འབྱུང་བར་དབང་བསྒྱུར་ཏེ། རྫས་དང་གློག་གི་ནུས་པ་
བསྒྱུར་བ་དང་། སྐར་མ་དང་གླིང་གཞན་གྱི་གསང་བའི་བཀོད་སྒྲིག་མཐོང་བ་དང༌།
རྩིག་པར་ཟང་ཐལ་དུ་བགྲོད་པ་དང་། བར་སྣང་གི་འདོད་པའི་དངོས་རྫས་ལེན་པ་དང་།
ཆར་འབེབས་སྤྲིན་བསལ་བྱེད་པ་དང༌། གཅོང་ནད་སྣ་ཚོགས་གཏིང་སེལ་བྱེད་པ་དང་།
ས་ལེ་དབར་སྟོང་ཕྲག་དུ་མའི་རྒྱང་གི་ནད་པར་བྱིན་གྱིས་བརླབས་པ་སོགས་བློ་ཡི་ཡུལ་ལས་
འགོངས་པའི་རྫུ་འཕྲུལ་སྣ་ཚོགས་མངོན་སུམ་གྱི་སྤྱོད་ཡུལ་དུ་གྱུར་པས་ཚན་རིག་པ་མཁས་
ཆེན་རྣམས་ཀྱང་དང་པོ་ཧ་ལས། བར་དུ་དཔྱད་པ་བཏང་། མཐར་དེ་ནི་མི་ལུས་ཀྱི་
གསང་བ་བསམ་གྱིས་མི་ཁྱབ་པའི་རྟགས་མཚན་ཡིན་པ་དང༌། ཚན་རིག་གིས་ད་ལྟའི་
བར་རྟོག་ཞིབ་མ་བྱུང་བའི་ཤེས་བྱའི་ཁྱབ་ ཁོངས་ཤིག་ཡིན་ཚུལ་སོགས་གླེང་བ་མ་ཟད།
དེང༌ དུས་ ཚན་ རིག་ ཞིབ་ འཇུག་ གི་ ཡུལ་ དུ་ བཞག་ ནས་ ཞིབ་ འཇུག་བྱེད་ ཀྱི་ ཡོད་ ན།
ཚངས་དབྱངས་པ་སོགས་ཀྱིས་མཚོན་པའི་གསང་སྔགས་ཀྱི་རྣལ་འབྱོར་པའི་རླུང་སྔགས་
ཏིང་འཛིན་གྱི་ཆོ་འཕྲུལ་རིགས་ལའང་དགོས་མེད་ཀྱི་ལོག་རྟོག་སེལ་བར་རིགས་སོ། །
རྣམ་ཐར་ཏམྦུ་རའི་སྒྲ་དབྱངས་སུ་འཁོད་གསལ་ལྟར། རྗེ་ཚངས་ དབྱངས་པ་་
དགུང་ལོ་ཉེར་ལྔའི་སྟེང་དགག་བྱ་དང་དགོས་པ་ལ་གཟིགས་ནས་ཡུལ་བྱོལ་ཚུལ་གྱིས་སྦས་
98



པའི་བརྟུལ་ཞུགས་མཛད་དེ། དགུང་ལོ་སོ་བཞིའི་ཐོག་བར་ཁམས་དབུས་རྒྱ་བལ་སོགས་
སུ་གནས་སྐོར་གནང་ཞིང་། མདོ་སྨད་དུ་ཕེབས་ནས་ལོ་ངོ་སུམ་ཅུའི་རིང་ལ་བྱང་ཕྱོགས་
བོད་སོག་གི་བསྟན་འགྲོར་ཕན་པའི་ཕྱག་རྗེས་ད་པེ་མེད་བཞག་སྟེ་དགུང་ལོ་རེ་བཞིའི་སྟེང་
ཨ་ལག་ཤར་དགོངས་པ་ཆོས་དབྱིངས་སུ་ཐིམ་པའི་ཚུལ་བསྟན་པ་ཡིན་ཏེ། ཀུན་གྲོལ་
ཐུབ་བསྟན་རྒྱ་མཚོའི་རྣམ་ཐར་ཚིགས་བཅད་མར“མདོར་ན་ཆེན་པོ་ཧོར་གྱི་རྒྱལ་ཁམས་
འདིར། །ཐུབ་བསྟན་མིང་ཙམ་ལྷག་མར་གྱུར་པའི་དུས། །ལུང་རྟོགས་གཉིས་ཀྱིས་བསྡུས་
པའི་དམ་ཆོས་ཀུན། ཁྱོད་ཀྱིས་ཉིན་མོར་མཛད་ལ་གསོལ་བ་འདེབས། །” ཞེས་དང་།
“མེ་སྟག་དགུང་ལོ་རེ་བཞིར་སླེབས་པའི་ཚེ། །རྟག་འཛིན་ཅན་རྣམས་ཆོས་ལ་བསྐུལ་བའི་
ཕྱིར། །བསམ་བཞིན་སྐུ་ཡི་བཀོད་པ་ཉེར་བསྡུས་ཏེ། །མཁའ་འགྲོས་མཆོད་ཚོགས་ཕུལ་ལ་
གསོལ་བ་འདེབས། །” ཞེས་བྱུང་ངོ་། །རྣམ་ཐར་ཏམྦུ་རའི་སྒྲ་དབྱངས་སུ་ཡང་རྗེ་ཉིད་
ཀྱི་ཐུགས་དགོངས་བཞིན་དམར་གདུང་མཆོད་རྟེན་བཞེངས་པར་གསུངས་ཤིང༌། ལྷ་
བཙུན་སྤྲུལ་སྐུ་བསྟན་པའི་རྒྱལ་མཚན་གྱི«ངོ་སྤྲོད》དུ། “རྗེ་ཚངས་དབྱངས་པ་ཨ་ལག་
ཤའི་སྨིན་རྒྱས་གླིང་གི་ཐག་ཉེར་ཞིང་བརྗེས་ཤིང་། རྗེ་ཉིད་ཀྱི་ཞལ་བཀོད་ལྟར། ཕྱིས་
སུ་ལྷ་བཙུན་དར་རྒྱས་ནོ་མོན་ཧན་གྱིས་དགེ་བསྙེན་དྷརྨས་གནས་བརྟན་བཅུ་དྲུག་ལ་
བསྙེན་བཀུར་བྱས་པའི་གནས། ཧེ་རུ་ཀའི་ཕོ་བྲང་དུ་གྲགས་པ་པཱ་ཡན་སུམ་བུར་རིའི་
བྱང་ངོས་རི་ཞོལ་དུ་པཱ་རིང་ཁེ་ཕན་བདེ་རྒྱ་མཚོ་གླིང་བཏབ། རྗེ་ཚངས་དབྱངས་པའི་
དམར་གདུང་མཆོད་རྟེན་རྟེན་གཙོར་གདན་དྲངས་ཏེ་བཞུགས་སུ་བཅུག མཆོད་རྟེན་
གྱི་ཤེལ་སྒོའི་དྲ་མིག་ཏུ་དམར་གདུང་གི་གསེར་ཞལ་གསལ་ལེར་མཐོང་ཞིང་རིག་གནས་
གསར་བརྗེའི་སྐབས་མེད་བརླག་ཏུ་བཟོས” ཞེས་བྱུང་། དེང་སང་ལ་ལས་ཚངས་་་་་
དབྱངས་པ་རྒྱ་ནག་རི་བོ་རྩེ་ལྔར་གཤེགས་ཞེས་ལབ་པ་ནི། རྒྱལ་དབང་བཅུ་གསུམ་པ་རྒྱ་
ནག་རི་བོ་རྩེ་ལྔར་ཕེབས་སྐབས། ཚངས་དབྱངས་པའི་སྒྲུབ་ཕུག་ངོས་འཛིན་གནང་བའི་
གསུང་སྒྲོས་ཙམ་ལ་བརྟེན་པ་ཡིན་ཀྱང་། སྒྲུབ་ཕུག་ཡོད་པ་ཙམ་གྱིས་དེར་སྐུ་གཤེགས་པ་
གོ་མི་ཐུབ་པས། རྒྱུ་མཚན་འཐད་ལྡན་མེད་པའི་འོལ་ཚོད་ཀྱི་གཏམ་ཁོ་ནར་སྣང་ རྒྱུ་
ནག་རི་བོ་རྩེ་ལྔར་ཚངས་དབྱངས་པའི་སྒྲུབ་ཕུག་ངོས་འཛིན་གནང་བ་དང༌། རྒྱལ་
དབང་བཅུ་གསུམ་པ་སོག་ཡུལ་དུ་ཕེབས་སྐབས། ལྷ་བཙུན་གསུང་གི་ཚངས་དབྱངས་རྒྱ་
མཚོའི་རྣམ་ཐར་ཕུལ་བ་གཟིགས་ནས་ཤིན་ཏུ་ཐུགས་དགྱེས་ཤིང་བསྣམས་ནས་ལྷ་སར་
ཕེབས་ཏེ་ཤིང་དཔར་དུ་བརྐོས་བཅུག་པ་དེ་ལས་ཀྱང་། རྒྱལ་དབང་སྐུ་འཕྲེང་བཅུ་་
གསུམ་པས་ཚངས་དབྱངས་པའི་སྐུ་ཚེ་སྨད་ཀྱི་རྣམ་ཐར་དེ་འཐད་ལྡན་དུ་ཁས་ལེན་པ་དོན་
99



གྱིས་གྲུབ་ཡོད། དེ་ཡིན་ཏེ། གལ་ཏེ་དགུང་ལོ་ཉེར་ལྔའི་ཐོག་ཀུན་དགའ་ནོར་དུ་སྐུ་
གཤེགས་པ་ཡིན་ན། རྒྱ་ནག་རི་བོ་རྩེ་ལྔར་སྒྲུབ་ཕུག་ཡོད་དོན་མེད་ལ། གལ་ཏེ་དེང་
སང་གི་མི་ལ་ལས་གདེང་འཇོག་བྱས་པ་ལྟར། སྐུ་ཚེ་སྨད་ཀྱི་རྣམ་ཐར་དེ་སྒྲོ་བཏགས་རྫུན་
སྒྲུང་ལྟ་བུ་ཞིག་ཡིན་ན་རྒྱལ་དབང་བཅུ་གསུམ་པས་ཐུགས་དགྱེས་ཤིང་དཔར་བསྐྲུན་་་་
གནང་ག་ལ་སྲིད། གཞན་ཡང་ཀླུ་སྒྲུབ་དགོངས་རྒྱན་གྱི་དགག་ལན་མི་འཇིགས་སེང་
གེའི་ང་རོར“གངས་ཀྱི་སེང་གེ་གངས་རི་དཀར་པོའི་རྩེར། ། ཚད་མའི་སྐྱེས་བུ་ཚངས་
དབྱངས་རྒྱ་མཚོས་གཟིགས། །” ཞེས་གསུངས་པ་ཡང༌། ལྷ་བཙུན་གསུང་གི་རྣམ་
ཐར་ལས། ཡུལ་བྱོལ་དུ་ཕེབས་སྐབས་ལྕགས་ཡོས(སྤྱི་ལོ1711) ལ་རྗེ་ཚངས་དབྱངས་
པ་བསམ་གཏན་གླིང་དུ་ཕེབས་པའི་ལམ་བར་འོ་དེ་གུང་རྒྱལ་གྱི་གངས་རིའི་རྩེར་གངས་
སེང་གཟིགས་པ་དེ་གསུངས་པ་རེད། དེ་ནི་མཚན་སྙན་འཛམ་གླིང་དུ་ཁྱབ་པའི་མཁས་
ཆེན་རྡོ་སྦིས་ཤེས་རབ་ཚང་ཡང་ཚངས་དབྱངས་པའི་སྐུ་ཚེ་སྨད་ཀྱི་རྣམ་ཐར་འཐད་ལྡན་དུ་
འཛིན་པའི་ཤེས་བྱེད་གལ་ཆེན་ཞིག་ཡིན་ལ། ཚད་མའི་སྐྱེས་བུ་ཞེས་པའི་ཚིག་ཟུར་ཁོ་
ནས་ཀྱང་ལོག་རྟོག་ཐེ་ཚོམ་འབུམ་ཕྲག་འཇིག་པར་མི་འགྱུར་རམ།
ཚེ་ཏན་ཞབས་དྲུང་འཇིགས་མེད་རིག་པའི་འདོད་འཇོའི་བསྟན་རྩིས་ཀུན་བཏུས་
ལས “གསོལ་དཔོན་བློ་གྲོས་དབང་ཕྱུག་གིས་བཀོད་པའི་ཚངས་དབྱངས་རྒྱ་མཚོའི་རྣམ་
ཐར་དུ་མེ་ཕག་བཅུ་གཉིས་པའི་ཚེས་བཅུ་ལ་ཀུན་དགའ་ནོར་ནས་འདས་ཟེར” ཞེས་བྱུང༌།
ལོ་ གྲག་ཟེར་གསུམ་མི་འཐད་པའི་ཚིག་ཡིན་པར་གཞུང་ཆེན་མོར་རླུང་ལྟར་གྲགས་པས།
ཚེ་ཏན་ཞབས་དྲུང་ཚང་ཡང་ཚངས་དབྱངས་རྒྱ་མཚོ་དགུང་ལོ་ཉེར་ལྔར་གཤེགས་པ་དེ་
འཐད་ཕྱོགས་སུ་མི་འཛིན་པ་གསལ་པོར་བསྟན། ཡང་ཚངས་དབྱངས་པའི་སྐུ་ཚེ་སྨད་
ཀྱི་རྣམ་ཐར་དུ“ མཱ་ཡང་དགོན་པ་དེ་རྗེ་ཉིད་ཀྱི་གསུང་གིས་གནམ་སྐྱོང་དགུང་ལོ་ལྔ་པར་
(སྤྱི་ལོ1740) ངེད་ཀྱི་བ་ཟ་ཆོས་རྗེ་ངག་དབང་ལྷུན་གྲུབ་སོང་ནས་གསར་དུ་བཏབ་པ་
ཡིན”ཞེས་བྱུང་། བྲག་སྒོམ་མདོ་སྨད་ཆོས་འབྱུང་དུ་ཡང་“མཱ་ཡང་དགོན་པ་བཀྲ་ཤིས་
ཆོས་གླིང་ནི་ཀུན་གྲོལ་གོང་མའི་བཀའ་བཞིན་ཨ་ལག་ཤ་པ་ཆོས་རྗེ་ལྷུན་གྲུབ་དར་རྒྱས་ཀྱིས་
གནམ་སྐྱོང་དགུང་ལོ་ལྔ་པར་བཏབ” ཅེས་དང༌། “སུམ་པ་རི་ཁྲོད་ནས་མང་མ་མར་
སྤོས་ནས་ཨ་ཀྱ་སྒར་བ་དང་དྭགས་པོ་ཞབས་དྲུང་ནས་བདག་རྐྱེན་ཅུང་ཟད་རེ་བྱས”ཞེས་
དང༌། ཚེ་ཏན་ཞབས་དྲུང་གི་བསྟན་རྩིས་ཀུན་བཏུས་ལས་ཀྱང་“དར་རྒྱས་ནོ་མོན་ཧན་
གྱིས་མཱ་ཡང་དགོན་བཏབ”ཅེས་བྱུང་བ་དག་ཀྱང་ལོ་རྒྱུས་ཀྱི་བདེན་དོན་དང་འབྲེལ་བའི་
ཤེས་བྱེད་ཅིག་ཡིན་པར་བདག་གིས་མགྲིན་པ་གཟེངས་སུ་བསྟོད་ནས་སྨྲ་བར་སྤོབས།
100



དེང་སང་མི་ལ་ལས་ཚངས་དབྱངས་པའི་སྐུ་ཚེ་སྨད་ཀྱི་རྣམ་ཐར་དེ་དང་འགལ་བའི་
ཤེས་བྱེད་རེ་ཟུང་ལས་མེད་པས་ཐབས་ཟད་དེ་ཁག་འདོགས་བྱ་ཡུལ་གྱི་ཨི་ཁུང་ཞིག་ཨེ་རྙེད་
ཀྱིས་ལྷ་བཙུན་ངག་དབང་དར་རྒྱས་ཚེ་མཇུག་ཏུ་ཨ་ལག་ཤ་ཝང་གིས་བཙོན་དུ་བཅུག་པའི་
དོན་དེ་ཙམ་ལ་སྦྱར་འཐམ་བྱས་ཏེ“ལྷ་བཙུན་པ་དེ་ཆབ་སྲིད་ཀྱི་ཧམ་སེམས་ཚ་པོ་ཡོད་པའི་
ཆོས་ལུགས་པ་གཡོ་སྒྱུ་ཅན་ཞིག་ཡིན་པར་སྣང་ཞིང་། རང་གིས་ཆབ་སྲིད་ཀྱི་མ་རྩ་ཞིག་
ལོན་ཕྱིར། བོད་སོག་མི་མང་གི་བློ་ངོར་གོ་གནས་འགྲན་བྲལ་ཡོད་པའི་ཏཱ་ལའི་བླ་མ་ཞིག་
རྫུན་བཅོས་བྱས་པ་རེད” སོགས་སྒྲོ་འདོགས་སྣ་ཚོགས་ཅི་དགར་བྱེད་ཀྱང་སྒྲུབ་བྱེད་ཀྱི་
རྟགས་ནུས་ལྡན་ཞིག་མ་རྙེད་པར་སྣང་སྟེ། བཙོན་ལ་བཅུག་པ་ཙམ་གྱིས་ཆབ་སྲིད་ཀྱི་
ཧམ་སེམས་ཡོད་པ་དང༌། གཡོ་སྒྱུ་ཅན་ཞིག་ཡིན་པར་བསྒྲུབ་མི་ནུས་པའི་ཕྱིར། དེར་
ཐལ། ཆབ་སྲིད་ཀྱི་ཧམ་སེམས་དང་གཡོ་སྒྱུ་མེད་ན་བཙོན་དུ་མི་བཅུག་པའི་ངེས་པ་མེད་
ལ། ཆབ་སྲིད་ཀྱི་ཧམ་སེམས་ཅན་དང་གཡོ་སྒྱུ་ཅན་ཡིན་ན་བཙོན་དུ་བཅུག་པའི་ངེས་པ་
ཡང་མེད་པའི་ཕྱིར། དེ་ལ་ངེས་པ་ཡོད་ན་བཙོན་དུ་བཟུང་བ་ཐམས་ཅད་མི་ངན་དང་།
བསད་པ་ཐམས་ཅད་ཉེས་ཅན་ཡིན་དགོས་པས། འཇིག་རྟེན་གྱི་ཁྲིམས་ལ་རྒྱུ་འབྲས་
དྲང་བདེན་མ་ཡིན་པ་མེད་ཅིང་། ཤིན་ཏུ་ནས་ཀྱང་བཟང་མོད། འོན་ཀྱང་དེ་འདྲ་
ཞིག་ཡིན་མིན་འཇིག་རྟེན་གྱི་གནས་ཚུལ་དངོས་ལ་བརྟག་ན་ཤེས་སླ་བས། དེ་ཙམ་ཡང་
མ་ཤེས་ན། ལོ་རྒྱུས་རྟོག་ཞིབ་བྱེད་པ་ལ་མ་མཐར་དགོས་པའི་ཆ་རྐྱེན་མ་འཛོམས་པས་
རྒྱུན་མཁོའི་ཤེས་བྱ་དེ་རིགས་ཐོག་མར་བསླབ་དགོས་པར་སྣང་ངོ༌། །
འདིར་དགོས་མེད་ཀྱི་ལོག་རྟོག་སེལ་ཕྱིར། རྩོམ་པ་པོའི་ལོ་རྒྱུས་རགས་ཙམ་ངོ་
སྤྲོད་བྱས་ན། །
ཚངས་དབྱངས་པའི་སྐུ་ཚེ་སྨད་ཀྱི་རྣམ་ཐར་རྩོམ་མཁན་ལྷ་བཙུན་པཎྜི་ཏའམ་དར་
རྒྱས་ནོ་མོན་ཧན་གྱི་གོ་གནས་དང་འབྲེལ་བའི་མཚན་ཡོངས་རྫོགས་ལ། ཨ་རི་ལུག་སན་
ཨེར་ཏི་ནི་ཐོ་ཡོན་ནོ་མོན་ཧན་ངག་དབང་ལྷུན་གྲུབ་དར་རྒྱས་སམ། ངག་དབང་རྡོ་རྗེ་
ཟེར་བ་ཡིན། ཨ་རི་ལུག་སན་ནི་སོག་སྐད་ཀྱི་འཕགས་པ་དང་། ཨེར་ཏི་ནི་རིན་པོ་ཆེ།
ཐོ་ཡོན་ནི་རྗེ་རིགས་སམ་ལྷ་རིགས་ཀྱི་བཙུན་པ། ནོ་མོན་ཧན་ནི་ཆོས་ཀྱི་རྒྱལ་པོ། དོན་
དེ་བསྡུས་ནས། , ཐོ་ཡོན་ནོ་མོན་ཧན་དང་། དར་རྒྱས་ནོ་མོན་ཧན་དང་། ། ལྷ་བཙུན་
ངག་དབང་རྡོ་རྗེ་དང༌། ལྷ་བཙུན་ལྷུན་གྲུབ་དར་རྒྱས་དང་། ལྷ་བཙུན་པཎྜི་ཏ་སོགས་
སུ་འབོད་པ་ཡིན། འདི་བ་རབ་བྱུང་བཅུ་གཉིས་པའི་ཤིང་ལུག(སྤྱི་ལོ1715) ལ་ཨ་ལག་
ཤའི་ཤིང་ཀུན་ཏ་ལེ་ཙབ་བུར་ཨོ་སུ་ཟེར་བར། ཡབ་བཛྲ་ཐེ་ཅི་དང༌། ཡུམ་རྣམ་
101



འཛོམས་གཉིས་ཀྱི་སྲས་སུ་འཁྲུངས། ལོ་གཉིས་ཀྱི་སྟེང་ཚངས་དབྱངས་པ་ཨ་ལག་ཤར་
བྱོན་སྐབས་ཐོག་མར་ཁོང་གི་ཁྱིམ་དུ་བབས་ཤིང་གཟིགས་པ་ཙམ་གྱིས་ཐུགས་བརྩེ་བ་ཆེན་
པོས་སྡེ་སྲིད་སངས་རྒྱས་པའི་སྐྱེ་བར་ངོས་བཟུང་མཛད་པ་ཡིན་ཏེ། ཀུན་གྲོལ་ཐུབ་
བསྟན་རྒྱ་མཚོས་མཛད་པའི་ཐོ་ཡོན་ནོ་མོན་ཧན་གྱི་སྐྱེས་རབས་གསོལ་འདེབས་ལས“མཐུ་
སྟོབས་གནམ་ལྕགས་འབར་བའི་རྡོ་རྗེ་ཡིས། །བདུད་སྡེ་རིས་ཚོགས་གཞོམ་བྱེད་ཆོས་ཀྱི་
རྒྱལ། །ངག་དབང་བློ་བཟང་རྒྱ་མཚོའི་སྲས་ཀྱི་མཆོག ། སྡེ་སྲིད་སངས་རྒྱས་རྒྱ་མཚོར་
གསོལ་བ་འདེབས།” ཞེས་བྱུང་། འདི་བའི་སྐུ་འཕྲེང་རྗེས་མ་རྣམས་ལ་སྡེ་སྲིད་ཧུ་
ཐོག་ཐུ་ཞེས་བསྔགས་པ་ཡང་རྒྱུ་མཚན་དེ་འདྲ་ཞིག་ལ་ཐུག་ཡོད། ཆུང་དུས་ནས་བཟུང་
རྗེ་ཚངས་དབྱངས་པས་གམ་བཅར་དུ་འཇོག་གནང་མཛད་ཅིང་ཐུགས་ཀྱི་སྲས་གཅིག་ཏུ་
བསྐྱངས། དགུང་ལོ་ཉི་ཤུའི་སྟེང་དབུས་སུ་སློབ་གཉེར་དུ་བརྫངས། རྗེ་ཉིད་ཀྱི་ཞལ་
བཀོད་ བཞིན་ པཎ་ཆེན་བློ་ བཟང་ཡེ་ ཤེས་ དྲུང་ ནས་ བསྙེན་རྫོགས་ཀྱི་ སྡོམ་ པ་ མནོས།
འབྲས་སྒོ་གྲྭ་ཚང་དུ་ཞུགས། ལོ་གསུམ་ནས་ཕྱིར་རང་ཡུལ་དུ་འཁོར་རྗེས་རྗེ་ཚངས་
དབྱངས་པའི་དྲུང་དུ་མཆོད་གཡོག་ཞབས་ཕྱི་སྒྲུབ་ཅིང་ཆོས་དཀའ་མནོས། རྗེ་ཞིང་
གཟིགས་རྗེས་སླར་ཡང་གྲྭ་སར་ཕེབས་ནས་ཕུར་ལྕོག་བྱམས་པ་རིན་པོ་ཆེ་སོགས་མཁས་
པའི་བླ་མ་མང་པོ་བསྟེན་ནས་མདོ་སྔགས་གཞུང་ལ་གསན་བསམ་རྒྱ་ཆེར་གནང་ཞིང་ལྷ་
རམས་གྲྭ་སྐོར་མཛད་དེ་མཁས་པའི་གྲགས་པ་རྒྱས། རྒྱལ་དབང་བདུན་པས་ཨ་རི་ལུག་
སན་ཨེར་ཏི་ནི་ནོ་མོན་ཧན་གྱི་ཆོ་ལོ་བསྩལ་ཅིང་། རྩེ་རྣམ་རྒྱལ་གྲྭ་ཚང་གི་མཁན་པོ་
མཛད། དེ་ནས་བཟུང་སྟེ་འདི་བའི་འཁྲུངས་བརྒྱུད་རིམ་བྱོན་ལ་ཨ་ལག་ཤ་མཁན་པོ་
ཞེས་ཀྱང་འབོད། ཐུའུ་བཀྭན་རིན་པོ་ཆེས་ལྷ་བཙུན་པཎྜི་ཏ་ཞེས་བསྔགས་བརྗོད་ཆེར་
མཛད་ཅིང་། དུས་ཕྱིས་རྒྱལ་དབང་བཅུ་གསུམ་པས་འདི་བའི་གསུང་རྩོམ་གཟིགས་ནས་
ཐུགས་དགྱེས་ཤིང་པཎྜི་ཏའི་ཆོ་ལོ་བསྩལ། གསུང་རྩོམ་ཡང་མང་པོ་ཞིག་མཛད་ཀྱང་ཚེ་
མཇུག་ཨ་ལག་ཤ་ཝང་དང་འགལ་བ་བྱུང་ནས་བཙོན་དུ་ལྷུང་བས། གསུང་རྩོམ་མང་པོ་
ཞིག་ཐུའུ་བཀྭན་རིན་པོ་ཆེས་རང་གི་གསུང་འབུམ་གྲས་སུ་བཅུག་ནས་དཔར་དུ་བཏབ་
ཅེས་གྲགས། ཚངས་དབྱངས་པ་སྐུ་གཤེགས་ཁར་དཔའ་རིས་ཡར་ལུང་དགོན་པ་སྐྱོང་
བའི་ཁུར་གཏད་པས། ཡར་ལུང་གི་མཁན་ཁྲིར་བཞུགས་ཏེ་ཆོས་སྲིད་གཉིས་ཚུལ་བཞིན་
དུ་བསྐྱངས། ཚངས་དབྱངས་པའི་སྤྲུལ་སྐུ་བཙལ་ཞིང་གདན་སར་བཀོད། སྤྲུལ་སྐུ་
ཐུབ་བསྟན་རྒྱ་མཚོའི་ཡོངས་འཛིན་དུ་བཞུགས། ཀུན་གྲོལ་ཐུབ་བསྟན་རྒྱ་མཚོས་མཛད་
པའི་གསོལ་འདེབས་སུ། “སླར་ཡང་མཐའ་འཁོབ་འདུལ་དཀའི་འགྲོ་བ་རྣམས། །
102



དུལ་ཕྱིར་མཁས་དང་གྲུབ་པའི་ཡོན་ཏན་དང་། ། སྒྱུ་མ་ལྟ་བུའི་རྣམ་ཐར་ཕྲིན་ལས་་
ན། །” ཞེས་འཁོད་པ་ལྟར། བོད་སོག་གི་ཡུལ་དུ་བསྟན་སྲིད་ཀྱི་ཕྲིན་ལས་རྒྱས་ཤིང་
ཚན་སྙན་ཆེ་བས། ཝང་གི་སྐུ་འཁོར་གྲས་ཀྱི་ནག་ཕྱོགས་པ་སྐོར་ཅིག་ཕྲག་དོག་དང་
ང་ སེམས་ ཀྱིས “ཝང་ ཛ་ སག་ གིས་ ཆོས་ ལུགས་ ལ་ ཐེ་ གཏོགས་ བྱས་ པར་ སྣང་ ཞིང་།
ཏོར་སྒྲུབ་བཙུགས་ཤིང་མཐུ་གཏད་བྱས”ཞེས་ཝང་ལ་ཕྲ་མ་བཅུག་པས། བཙོན་དུ་
ཙུད་ནས་དགུང་ལོ་རེ་དྲུག་སྟེང༌(སྤྱི་ལོ1780) སྐུ་གཤེགས། ཝང་ནས་དབུ་བླངས་ཏེ་
ན་ཡིང་ཞེས་པའི་དམག་སྒར་གྱི་སྒོའི་མ་ཐེམ་འོག་ཏུ་སྦས་ནས་མང་མང་ལ་འགོམ་དུ་
ཅུག་ཅིང་གདུང་མཆོད་བྱེད་མི་ཆོག་པའི་བཀའ་ཕབ། རྐྱེན་དེ་ལས་ཚངས་དབྱངས་
འི་སྤྲུལ་སྐུ་ཐུབ་བསྟན་རྒྱ་མཚོ་ཡང་ཐུགས་ཁྲོས་པའི་རྣམ་པ་བཞེས་ཏེ་པེ་ཅིང་ནས་ཐོན་ཏེ་
ར་ཀེད་ཡུལ་གྱི་དར་གན་གོལ་ཞེས་པར་ལོ་བཅུ་གསུམ་བཞུགས། སླར་ཝང་གིས་་་་
ཤགས་པ་ཕུལ་ནས་གདན་སར་དྲངས་ཤིང་། དར་རྒྱས་ནོ་མོན་ཧན་གྱི་སྤྲུལ་སྐུ་ཡང་གླུ་
ག་པར་བྱས། དར་རྒྱས་ནོ་མོན་ཧན་གྱི་སྐུ་འཕྲེང་གཉིས་པ་ལྷུན་གྲུབ་དར་རྒྱས་དགུང་
བཅུ་ལྷག་ཙམ་ཐོག་སྐུ་གཤེགས། སྐུ་འཕྲེང་གསུམ་པ་འབྱུང་གནས་དར་རྒྱས་ཀུན་
ལ་ཐུབ་བསྟན་རྒྱ་མཚོའི་སྐུ་ཚར་འཁྲུངས། སྐུ་འཕྲེང་བཞི་པ་དར་རྒྱས་རྒྱ་མཚོའོ།
'འཕྲེང་ལྔ་པ་སངས་རྒྱས་རྒྱ་མཚོའམ་མཚན་གཞན་ཚངས་སྲས་བཞད་པའི་རྡོ་རྗེར་་་
1871-1944) མན་ཆིང་བཀྭང་ཞུ་རྒྱལ་པོས་སྡེ་སྲིད་ཧུ་ཐོག་ཐུ་ཞེས་པའི་ཆོ་ལོ་གནང་།
དེ་བས་ཡར་ལུང་གི་བླ་མ་ཁྲི་བའི་བཅའ་ཡིག་བརྩམས། སྐུ་འཕྲེང་དྲུག་པ་ངག་དབང་
བཟང་བསྟན་པའི་རྒྱལ་མཚན་དཔའ་རིས་བོད་རིགས་རང་སྐྱོང་རྫོང་ཆིང་གན་གོལ་
ས་པའི་འབྲོག་སའི་བོད་ཁྱིམ་ཞིག་ཏུ་རབ་བྱུང་བཅུ་དྲུག་པའི་མེ་ཁྱི་ (སྤྱི་ལོ1946)ལ་
ཁྲུངས། ཤེས་རབ་ཆེ་ཞིང་རྒྱ་བོད་ཧོར་དང་འཇར་པན་བཅས་ཀྱི་སྐད་ཡིག་མཁྱེན་
ང་། ནང་སོག་སློབ་ཆེན་ཞིབ་འཇུག་འཛིན་གྲྭ་མཐར་ཕྱིན་ཏེ་བྲོ་ཧྲི་སྟེ་པཎྜི་ཏ་ཕལ་པའི་
མིང་ཐོབ། དེང་སང་ནང་སོག་སློབ་གྲྭ་ཆེན་མོར་དགེ་རྒན་མཛད་ཅིང་བཞུགས་ཡོད།
ལྟར་ཀུན་གྲོལ་སྐུ་འཕྲེང་རིམ་བྱོན་དང༌། ལྷ་བཙུན་སྐུ་འཕྲེང་རིམ་བྱོན་རྒྱལ་པཎ་ཟུང་
ཞེན་ཕན་ཚུན་བླ་སློབ་ཏུ་གྱུར་པ་བཅས། གོང་འཁོད་ལྷ་བཙུན་པའི་ལོ་རྒྱུས་འདི་དག་
ལྷ་བཙུན་སྤྲུལ་སྐུ་བསྟན་པའི་རྒྱལ་མཚན་གྱི་གསུང་རྩོམ་ངག་སྒྲོས་དང་། ཀུན་གྲོལ་
བ་བསྟན་རྒྱ་མཚོའི་གསུང་གི་ནོ་མོན་ཧན་གྱི་སྐྱེས་རབས་གསོལ་འདེབས་སོགས་ལས་
ཏུས།
རྣམ་ཐར་ཏམྦུ་རའི་སྒྲ་དབྱངས་སུ། རྣམ་ཐར་རྩོམ་པར་སྐུལ་བ་པོ། རྒྱ་ནག་པ་
103



བློ་བཟང་བསྟན་པའི་ཉི་མ། ཕུར་ལྕོག་བྱམས་པ་རིན་པོ་ཆེ། གསེར་ཁོག་གི་རྗེ་ཞྭ་ལུ་བ་
བློ་བཟང་དཔལ་ལྡན་སོགས་ཡིན་པར་གསུངས་ཡོད་པ་དང་། མཇུག་རྩོམ་དུ“དཔལ་
ལྡན་བླ་མ་འདི་ཡི་རྟོགས་བརྗོད་ནི། །ཀུན་རྫོབ་ཏུ་ནི་སྣང་བ་ཇི་བཞིན་དུ། ། སོ་སོར་མ་
འདྲེས་ལེགས་པར་བཤད་པ་འདི། །ཆོས་དང་འཇིག་རྟེན་གཟིགས་པའི་སྤྱན་སྟོང་གི །
མཁྱེན་རབ་རྣམ་པར་བཀྲ་བ་ཁྱེད་རྣམས་ཀྱི། ། དགའ་སྟོན་ཡུལ་དུ་བཀྲ་བའི་དཔལ་དུ་
ཕུལ། །འདི་ལ་རང་བཟོས་ཉེ་བར་བསྐྲུན་པ་དང་། །འོལ་ཚོད་མུན་མདའ་འཕངས་པ་
ཡོད་སྲིད་ན། ། ཕྱོགས་བཅུའི་ སངས་ རྒྱས་ ཐམས་ ཅད་ གཟུ་དང་དཔང་། ། བསྟན་སྲུང་
རྣམས་ཀྱང་རྒྱལ་བའི་རྗེས་འབྲང་མཛོད། །” ཅེས་གསུངས་པ་ཡང་། རྣམ་དཔྱོད་ཀྱི་
སྤྱན་ལྡན་རྣམས་ཡིད་ཆེས་སྐྱེས་རུང་བའི་རྒྱུ་མཚན་གལ་ཆེན་ཡིན་པ་སྨོས་མ་དགོས་ཤིང་།
སྤྱིར་ཤཱཀྱའི་རྗེས་འཇུག་ལུང་རྟོགས་ཡོན་ཏན་གྱི་ཚད་མཐོན་པོར་སླེབས་ཤིང་གཞན་ཕན་
གྱི་འཕྲིན་ལས་ཁྱབ་ཆེ་ཞིང་རྒྱུན་རིང་བའི་མཁས་བཙུན་སྐྱེས་མཆོག་དར་རྒྱས་ནོ་མོན་ཧན་
ལྟ་བུ་ལྟ་ཅི་སྨོས། མ་མཐར་མཆོག་གསུམ་སྐྱབས་སུ་འཛིན་ཅིང་། རྩ་བ་བཞི་སྲུང་བའི་
དགེ་བསྙེན་ཡན་ཆོད་ནས་གངས་ཅན་འགྲོ་བའི་མགོན་པོར་ཁ་གཡར་ཏེ། རང་ལ་་་
དབང་གོ་གནས་དང༌། ནོར་ལོངས་སྤྱོད་ ཐོབ་ཕྱིར་རྫུན་དང་གཡོ་སྒྱུས་གཞན་མགོ་་་
བསྐོར་བའི་ཐབས་འཕྲུལ་བྱེད་མི་སྲིད་པ་སངས་རྒྱས་ཆོས་ལུགས་ལ་རྒྱུས་མངའ་བའི་མི་
སུས་ཀྱང་ཤེས་པས། དེའི་ཕྱོགས་ལ་དོགས་པ་སྐྱེ་བ་རང་གི་ལྟ་ཚུལ་ཙམ་ལས་དོན་གྱི་སྟེང་
དུ་རྒྱུ་མཚན་མེད་པ་ཁོ་ནའོ། །
དེས་ན་ཡིག་ཆ་འགའ་ཞིག་ཏུ། ཚངས་དབྱངས་པ་དགུང་ལོ་ཉེར་ལྔའི་སྟེང་རྒྱ་
ནག་ཏུ་བརྫངས་པའི་ལམ་ཁར་མཚོ་སྔོན་པོར་གཤེགས་ཞེས་འཁོད་པ་ཇི་ལྟར་འགྲེལ་ཞེ་ན།
རྒྱལ་བ་ཚངས་དབྱངས་པ་ནི་སོག་པོ་ལྷ་བཟང་དང་། སྡེ་སྲིད་སངས་རྒྱས་པ་་
དབང་རྩོད་བྱེད་པའི་འགལ་བ་ཛ་དྲག་གི་ཀློང་དུ་ལྷུང་ཞིང་། ཚངས་དབྱངས་པ་རྒྱལ་
དབང་གི་ཁྲིར་འགོད་མཁན་སྡེ་སྲིད་ཡིན་པ་དང་། སྡེ་སྲིད་ལྷ་བཟང་གི་ལག་ཏུ་ཤོར་ནས་
སྲོག་ལ་ཉེན་ཁ་ཡོད་པའི་སྐབས་རྒྱལ་བ་ཚངས་དབྱངས་པས་སེ་འབྲས་དགའ་གསུམ་གྱི་
མཁན་པོ་ལས་སྣེ་མངགས་ནས་ངོ་ཆེན་ཞུས་པ་དང༌། ཆོས་ལུགས་ཀྱི་ཕན་ཁེ་ལ་ཁ་གཡར་
ནས་མི་བསད་རྒྱུ་འཕྲོག་གི་དབང་རྩོད་བྱེད་པའི་ལོག་སྤྱོད་ཕྱོགས་ཁག་ལ་ངོ་ལོག་གི་རྣམ་
འགྱུར་དུ་ཚངས་དབྱངས་པས་པཎ་ཆེན་རིན་པོ་ཆེར་བསླབ་པ་ཕུལ་ཞིང་གོས་དཀར་་་་
མནབས་པ་དང༌། ཚངས་དབྱངས་པའི་སྐུ་རྒྱབ་ཏུ་སེ་འབྲས་དགའ་གསུམ་དང་རྒྱ་ཆེའི་
བོད་མི་དམངས་ཡོད་པ་བཅས་ཀྱིས། རྒྱལ་བ་ཚངས་དབྱངས་པ་ནི་ལྷ་བཟང་གིས་བོད་
104



ལྗོངས་དབང་སྒྱུར་བྱེད་པའི་ཆབ་སྲིད་ཀྱི་ལྐོག་གཡོའི་རེ་འབྲས་དོན་སྨིན་གྱི་བགེགས་ཆེན་
པོ་ཞིག་ཏུ་གྱུར་གཤིས། སྡེ་སྲིད་བཀྲོངས་རྗེས་ལྷ་བཟང་གི་མཚོན་ཁ་ཚངས་དབྱངས་
པར་བསྐོར་ཞིང་། དེ་ཡང་སྡེ་སྲིད་ལ་བཀོལ་བའི་དམར་གསོད་ཀྱི་ཐབས་དེ་རྒྱལ་དབང་
ལ་ བཀོལ་ན་བོད་ཀྱི་སྐྱ་སེར་མི་དམངས་ཡོངས་རྫོགས་ངོ་ལོག་བྱེད་ པར་དོགས་ནས།
མན་ཆིང་སྲིད་གཞུང་སྡེ་སྲིད་ལ་མི་དགའ་བའི་གོ་སྐབས་དེ་བེད་སྤྱད་དེ། མན་ཆིང་སྲིད་
གཞུང་གི་ལག་གཡར་ནས་སྡེ་སྲིད་ཕྱོགས་གཏོགས་བཅས་པ་རྩ་མེད་དུ་གཏོང་བའི་གཡོ་
སྒྱུའི་ཐབས་བཀོད་འཐེན་ཞིང་། དེ་ཡང་ཐོག་མར་རྒྱལ་བ་དང་བོད་མི་དམངས་བར་གྱི་
ཤ་རུས་ཀྱི་འབྲེལ་བ་གཏོར་དགོས་པར་མཐོང་ནས། རྒྱལ་བའི་མཛད་སྤྱོད་ཀྱི་སྟེང་དུ་མ་
ཉེས་ཁག་གཡོག་གི་སྒྲོ་སྐུར་སྐྱོན་འདོགས་མང་པོ་ཞིག་བྱས་པར་སྣང་སྟེ། ལྕང་སྐྱ་རོལ་
པའི་རྡོ་རྗེས་རྒྱལ་དབང་བདུན་པའི་རྣམ་ཐར་དུ“འཕགས་ཆེན་དམ་པའི་གསང་བ་བསམ་
གྱིས་མི་ཁྱབ་པའི་རྣམ་ཐར་ལ། རང་གི་བློའི་ར་བར་མ་ཤོང་བ་རྒྱུ་མཚན་དུ་བྱས་ནས་སྒྲོ་
སྐུར་སྣ་ཚོགས་སྨྲ་བ་ལ་ཞུགས་པའི་སྐྱེ་བོ་བསོད་ནམས་དམན་པ་དག་གིས་རྒྱུད་སྐུལ་བ་ལ་
བརྟེན་ནས། ལྷ་བཟང་ཁང་སོགས་ཀྱིས་རྗེ་ཉིད་མ་ཧཱ་ཙི་ནའི་ཡུལ་དུ་གདན་འདྲེན་པའི་
ཐབས་འཕྲུལ་སྣ་ཚོགས་ཤིག་བྱས”ཞེས་གསུངས་པ་ལྟར་རོ། །མན་ཆིང་སྲིད་གཞུང་གིས་
རྒྱལ་བ་ཚངས་དབྱངས་པ་རྒྱལ་བའི་གོ་གནས་དབབ་རྒྱུར་འཐད་པ་བྱུང་ཡང་། རྒྱ་ནག་
ལ་བརྫངས་ནས་ཁྲིམས་ལ་སྦྱོར་རྒྱུའི་ནག་ཉེས་འཛིན་རྒྱུ་མེད་པའི་ཁར། རྒྱ་ཆེ་བའི་བོད་
རིགས་མི་དམངས་དང་ཡང་འཁོན་འགལ་དུ་འགྱུར་དོགས་ནས། རྒྱ་ནག་ཏུ་བརྫངས་
པར་བཀག་འགོག་བྱེད་པའི་བཀའ་ཡིག་ཕབ་པར་སྣང་བས། མན་ཆིང་སྲིད་གཞུང་གི་
མི་སྣ་པདྨ་ཝི་ཆའི་ཆི་སོགས་ཀྱིས་ལྐོག་ཏུ་རྒྱལ་དབང་བྲོས་བྱོལ་དུ་བཏང་ཞིང་། མངོན་
སྣང་དུ་ལམ་ཁར་སྐུ་གཤེགས་པའི་རྫུ་བྱས་ཏེ་གོང་མར་ཡི་གེ་བརྒྱུད་ཅིང་། མི་དམངས་ལ་
ཡང་དེ་ལྟར་དྲིལ་བསྒྲགས་བྱས་པར་མངོན། ཚངས་དབྱངས་པ་གནས་དབྱུང་བཏང་
རྗེས་ལྷ་བཟང་གིས་ཚངས་དབྱངས་པ་ལས་ལོ་གསུམ་གྱིས་ཆུང་བའི་པད་དཀར་འཛིན་པ་
རྒྱལ་བའི་གོ་སར་བཞག་པ་མང་ཚོགས་ཀྱིས་ཁས་མ་བླངས་ཤིང་། མཚོ་སྔོན་གྱི་དགའ་
ལྡན་ཇུ་ནང་དང་། ཆིན་ཝང་བློ་བཟང་བསྟན་འཛིན་སོགས་ཀྱིས་ཚངས་དབྱངས་པ་རྒྱ་
ནག་ཏུ་བརྫངས་པའི་ཕྱི་ལོ་ས་བྱི་ལ་ལི་ཐང་དུ་འཁྲུངས་པའི་བསྐལ་བཟང་རྒྱ་མཚོ་དེ་ཉིད་
འཁྲུངས་པའི་ལོ་ཚིགས་དང་གང་ཅིར་རྒྱལ་དབང་གི་སྤྲུལ་སྐུ་འཁྲུལ་མེད་ཡིན་ཚུལ་གོང་
མར་ཞུས་ནས། མན་ཆིང་སྲིད་གཞུང་གི་རྒྱབ་སྐྱོར་འོག་རྒྱལ་བའི་ཁྲིར་བཀོད་པ་རེད།
ལྷ་བཙུན་གསུང་གི་རྣམ་ཐར་དུ་རྗེ་ཚངས་དབྱངས་པ་མཚན་སྤོར་བ་དང༌། སྐུ་ཉིད་ཀྱི་
_105



གནས་ཚུལ་ངོ་མ་སྐུ་བཞུགས་རིང་ལ་གསང་རྒྱ་བྱས་པ་སོགས་ནི “དགག་བྱ་ཆེ་བར་་་་
དགོངས”ཞེས་པའི་དགག་བྱ་ཡང་། མན་ཆིང་སྲིད་གཞུང་ནས་རྒྱབ་སྐྱོར་བྱེད་པའི་ལྷ་
བཟང་གིས་སྲིད་དབང་འཛིན་པའི་སྐབས་ ཡིན་པ་དང་། རྗེ་ཉིད་ཞིང་བརྗེ་ གཞིར་་་
བཞག་བྱས་ཏེ་བཙལ་ བའི་སྤྲུལ་སྐུ་བསྐལ་བཟང་རྒྱ་མཚོ་ རྒྱལ་ བའི་ཁྲིར་བཞུགས་ཤིང་་་
མཛད་འཕྲིན་རྒྱས་པའི་སྐབས་ཡིན་པ་སོགས་ལ་དགོངས་པར་མངོན།
སྤྱིར་ས་རབ་དགའ་ཐོབ་པའི་བྱང་འཕགས་ཀྱང་། དཔའ་ལྡན་ཟླ་བ་གྲགས་པས།
དེ་བཞིན་རྫུ་འཕྲུལ་གྱིས་ཏེ་སེམས་ཅན་བརྒྱ་ཕྲག་སྨིན་བྱེད་ཅིང༌། བརྒྱ་ཕྲག་གྲངས་དང་
རྗེས་འབྲེལ་ཞིང་དག་ཏུ་ཡང་འགྲོ་བར་འགྱུར། དེ་ནི་ཆོས་ཀྱི་སྒོ་རྣམ་འབྱེད་བྱེད་ཐུབ་
དབང་སྲས། རང་གི་ལུས་ལ་ལུས་རྣམས་ཀུན་ནས་སྟོན་པར་བྱེད་པའང་ཡིན། ཞེས་
གསུངས་པ་ལྟར་ཡིན་ཙ་ན། ས་མཐོན་པོར་གནས་པའི་རྒྱལ་སྲས་རྒྱལ་པཎ་ཟུང་ལྟ་བུ་
དུས་མཉམ་དུ་སྤྲུལ་སྐུ་དུ་མ་བྱོན་པ་ལ་འགལ་བ་གཏན་ནས་མེད་ཀྱང་། འཇིག་རྟེན་གྱི་
གོམས་སྲོལ་ལ་སྐྱེ་བ་སྔ་མའི་ཚེ་ཡི་འདུ་བྱེད་མ་བཏང་བར། སྐྱེ་བ་ཕྱི་མའི་ལུས་མི་ལེན་པ་
ལྟ་བུར་སྣང་བས། རྒྱལ་དབང་དྲུག་པ་འཚོ་ཞིང་གཞེས་པའི་སྐབས་སུ་རྒྱལ་དབང་
བདུན་པ་འབྱུང་བ་ལ་མང་མང་གིས་ཐེ་ཚོམ་དོགས་པ་དང་། ཉོག་གླེང་མི་འབྱུང་བའི་
ངེས་པ་མེད་ལ། དེ་འདྲའི་རྐྱེན་དུ་གྱུར་ན་རྒྱལ་དབང་གི་བསྟན་སྲིད་ལ་གནོད་པ་ལས་
ཕན་པ་མེད་པར་དགོངས་པ་ཡིན་པར་གོར་མ་ཆག་གོ ། དུས་དེའི་ཡིག་ཚང་དུ་མར་
ཚངས་དབྱངས་པ་དགུང་ལོ་ཉེར་ལྔའི་སྟེང་དུ་སྐུ་གཤེགས་ཞེས་འཁོད་པ་ཡང་། ལ་ལས་
གནས་ཚུལ་ངོ་མ་མ་ཤེས་པར་གྲགས་ཚོད་ལྟར་བཀོད་པ་དང༌། ལ་ལས་རྒྱུ་མཚན་ཤེས་
ཀྱང་གོང་གསལ་གྱི་དགག་བྱ་དེ་ལྟ་བུ་ལ་དགོངས་ནས་ཡོངས་གྲགས་ཀྱི་བཤད་ཚོད་ལྟར་ཡི་
གེར་བཏབ་པ་ལས། དོན་ངོ་མ་དེ་འདྲ་ཞིག་ཡིན་པའི་རྒྱུ་མཚན་དུ་མི་ཆེའོ། །
སྨྲས་པ།
དཔྱད་ན་དོན་དང་མཐུན་ཚབས་ཆེ་བ་དང་། །
དོན་ལའང་དེ་ལྟར་གནས་པའི་རྒྱུ་མཚན་གྱི། །
ཤེས་བྱེད་བརྒྱ་ཕྲག་བསྟར་བའི་ཀེ་ཏའི་འཕྲེང་། །
རྙོག་གླེང་ཁྲོན་པ་དྭངས་པའི་རྒྱུ་རུ་བསྔོ། །
106



རྒྱལ་བ་ཚངས་དབྱངས་རྒྱ་མཚོའི་རྣམ་
ཐར་མདོར་བསྡུས།
རྒྱལ་བ་ཚངས་དབྱངས་རྒྱ་མཚོའི་མཐུན་སྣང་གི་མཛད་སྤྱོད་གནད་བསྡུས་ཤིག་ངོ་
སྦྱོར་ཚུལ་དུ་སྤེལ་བ་ནི། རྒྱལ་དབང་ལྔ་བ་ཆེན་པོའི་ཡང་སྲིད། བློ་བཟང་རིན་ཆེན་
ཚངས་དབྱངས་རྒྱ་མཚོ། དུས་དབང་གིས་མཚན་བརྗེས་ནས་ངག་དབང་ཆོས་གྲགས་རྒྱ་
མཚོ་དང་། ཡོངས་གྲགས་སུ་དྭགས་པོ་བླ་མར་འབོད་པའི་དམ་པ་འདི་ཉིད། ཤམ་པོ་
གངས་ཀྱི་ལྷོ་ནུབ་ཉེ་འདབས་སྦས་ཡུལ་མཁན་པ་སྟེང་དང་འདབས་འབྲེལ་སྣ་ལ་འོག་ཡུལ་
གསུམ་དུ་སྔགས་རྒྱུད་རིག་འཛིན་བཀྲ་ཤིས་བསྟན་འཛིན་དང༌། རྒྱལ་རིགས་ཚེ་རིང་ལྷ་
མོའི་སྲས་སུ། རབ་བྱུང་བཅུ་ གཅིག་ པའི་ཆུ་ཕག་ལོ(སྤྱི་ལོ 1683)ལ་སྐུ་བལྟམས།
དགུང་ལོ་བཅོ་ལྔའི་བར་དུ་རང་ཡུལ་དུ་བཞུགས། །
དགུང་ལོ་བཅོ་ལྔ་བ་མེ་གླང་(སྤྱི་ལོ1697)ལོའི་ཧོར་ཟླ་དགུ་བའི་ཚེས་བཅུ་བདུན་
ཉིན་པཎ་ཆེན་བློ་བཟང་ཡེ་ཤེས་དྲུང་ནས་རབ་བྱུང་གནང་སྟེ་མཚན་བློ་བཟང་རིན་ཆེན་
ཚངས་དབྱངས་རྒྱ་མཚོར་གསོལ། བཅུ་བའི་ཉེར་ལྔའི་ཉིན་པོ་ཏ་ལར་གདན་དྲངས་ཏེ་
རྒྱལ་དབང་གི་གསེར་ཁྲིར་འཁོད། དེ་ནས་བཟུང་དགུང་ལོ་ཉེར་ལྔའི་བར་བསྟན་སྲིད་
ཀྱི་ཕྱག་སྲོལ་སྐུ་འཕྲེང་གོང་མའི་དུས་ཇི་ལྟར་ཚུགས་པ་བཞིན་སྐྱོང་བར་མཛད། པཎ་
ཆེན་བློ་བཟང་ཡེ་ཤེས། ཁྲི་ཅོ་ནེ་ཚུལ་ཁྲིམས་དར་རྒྱས། དགེ་སློང་འཇམ་དབྱངས་
གྲགས་ པ། མངའ་རིས་ དགེ་ ལེགས་ རྒྱ་ མཚོ་ སོགས་ མཁས་ གྲུབ་ དུ་ མའི་ སྤྱན་ སྔར།
དབང་ལུང་རྗེས་གནང་མན་ངག རྒྱུད་ཀྱི་བཤད་པ། བསྐྱེད་རྫོགས་ཀྱི་ཁྲིད་བཤད་
ལུང་སོགས་གསན། ཁྱད་པར་འཇམ་དབྱངས་ གྲོགས་པ་རྩ་བའི་བླ་མར་བསྟེན་ནས་
གསན་ཡིག་པོད་བཞི་ལོངས་པའི་ནང་བཞིན་ལོ་གསུམ་གྱི་རིང་ལ་སྡེ་སྲིད་ཀྱིས་འསྒྲིག་
ཁྲིམས་དམ་པོ་བཅས་པ་བཞིན་བརྩོན་པ་དྲག་པོས་གསན། སྡེ་སྲིད་དྲུང་ནས་བཀའ་
འགྱུར་བཀླག་ལུང་དང་དམ་པ་མང་པོའི་དྲུང་ནས་ས་དགེ་རྙིང་གསུམ་གྱི་དབང་ཁྲིད།
མན་ངག་མང་པོ་ཕྱོགས་རིས་མེད་པར་གསན། རབ་འབྱམས་པ་གྲགས་པ་ཆོས་འཕེལ་
107



གྱིས་གཙོ་བའི་དགེ་བའི་བཤེས་གཉེན་རྣམས་བགྲོ་གླེང་ཞབས་ཕྱིར་བརྟེན་ནས་བསྡུས་ཚད་
སོགས་མཚན་ཉིད་ཀྱི་སྐོར་དང༌། སྙན་ངག་དང༌། རྩིས་སོགས་ལ་སྦྱངས་པ་རྒྱ་ཆེར་
གནང་ཞིང་། གོ་གནས་ཀྱིས་མཐོ་བ་ཙམ་མིན་པར། མཁས་བཙུན་བཟང་བའི་ཡོན་
ཏན་གྱིས་བསྟན་འགྲོའི་གཙུག་རྒྱན་དམ་པར་གྱུར་ཏོ།
ཀ་ལན་ད་ཀའི་དྲིས་ལན་ལས། པད་མའི་བཞིན་ལ་འདམ་གྱིས་མ་གོས་ཀྱང་། །
པད་མའི་རྩ་བ་འདམ་ལ་གནས་པའི་ཕྱིར། ། ཕས་རྒོལ་གླང་བོས་པད་ཚལ་བཅོམ་གྱུར་
ན། །པད་མའི་བཞིན་རས་ལེགས་ཀྱང་བྱ་ཐབས་མེད། །ཅེས་དང༌། དགེ་བཤེས་ཤེས་
རབ་རྒྱ་མཚོས། སྤྱན་རས་གཟིགས་ཀྱི་གསང་གསུམ་པད་མོའི་ཚལ། རྫི་བར་སེམས་
པའི་བློ་ཅན་བདུད་ཀྱི་ཕྱོགས། ཞེས་གསུངས་པ་ལྟར། ལྷ་བཟང་ཞེས་པ་གཡོ་སྒྱུ་དང་
ཧམ་སེམས་ཆེ་བའི་སོག་པོ་བཙན་འཛུལ་མཁན་དེས། བོད་ཀྱི་སྲིད་དབང་འཕྲོག་ཕྱིར།
ཆབ་སྲིད་དང་རིག་གནས་ཐད་ལག་རྗེས་དཔེ་མེད་བཞག་ཡོད་པའི་བོད་ཀྱི་མཁས་པ་ཆེན་
པོ་སྡེ་སྲིད་སངས་རྒྱས་རྒྱ་མཚོ་བཀྲོངས།
སྡེ་སྲིད་ཀྱིས་རྒྱལ་བའི་ཁྲིར་བཀོད་པ་དང་། སྡེ་སྲིད་དང་ཆོས་འབྲེལ་སོགས་ཀྱི་
འབྲེལ་བ་ཟབ་པ་དང་སྡེ་སྲིད་ཀྱི་སྲོག་སྐྱོབ་ཕྱིར་འབད་པ་སོགས་ཀྱི་རྒྱལ་དབང་དྲུག་པ་ཁོང་
ཡང་སྡེ་སྲིད་ཀྱི་ཕྱོགས་སུ་བཅད་དེ་ཉེས་ཅན་དུ་མཐོང་ཞིང༌། སེ་འབྲས་དགའ་གསུམ་
སོགས་བོད་སེར་སྐྱ་མི་མང་ངོ་ལོག་བྱེད་པར་སྐྲག་ནས་སྐུ་སྲོག་ལ་གནོད་པ་བརྩམ་མ་ནུས་
ཀྱང་། མཛད་སྤྱོད་སོགས་ཀྱི་ཐོག་ ཏུ་ཉེས་སྐྱོན་སྣ་ཚོགས་བཏགས་ནས་མཚན་སྙན་་་་
གྲགས་ལ་གནོད་པའི་ཐབས་ཀྱིས་མི་མང་དང་ཁ་དབྲལ་དུ་གཏོང་བ་དང༌། ལྐོག་ཏུ་མན་
ཆིང་སྲིད་གཞུང་ལ་ནག་ཡིག་བརྒྱུད་པ་སོགས་བདུད་ལས་ཀྱི་ཇུས་ངན་མང་དུ་བརྩམས་
ཤིང་། དགུང་ལོ་ཉེར་ལྔ་བཞེས་པ་མེ་ཕག་ལོའི (སྤྱི་ལོ་1707) སྟོན་ཀར་མན་ཆིང་སྲིད་
གཞུང་གི་མི་སྣ་པད་མ་སྦི་ཆི་སོགས་ལྷ་བཟང་གི་ཁར་ཉན་ནས་ཁོང་རྒྱལ་བའི་ཁྲི་ལས་ཕབ་
སྟེ་རྒྱ་ནག་ཏུ་ཁྱེར།
བྱང་ལམ་བརྒྱུད་ནས་སྟོང་རུ་མཚོ་ནག་ཏུ་འབྱོར་སྐབས། རྒྱ་ནག་གི་མི་སྣ་ཕྱག་ན་
བླ་མ་དང་། ཨ་ནན་ད་ཁ་སོགས་ལ། ཁྱེད་ཅག་རྒྱལ་དབང་རིན་པོ་ཆེ་འདིར་གདན་
དྲངས་ནས་བཞུགས་ས་གང་དུ་བྱེད། བསྙེན་བཀུར་ཇི་ལྟར་བྱེད་སྙམ་པ་ཡིན། གོ་མ་
ཆོད་འདུག་ཅེས་བཀའ་བཀྱོན་གནང་བའི་གོང་མའི་ཡི་གེ་བབ་པར། མི་སྣ་རྣམས་སྐྲག་
ནས། ཁྱེད་སྐུ་གཤེགས་པའམ་བྲོས་བྱོལ་ལྟ་བུ་ཞིག་མ་མཛད་ན་ང་ཚོ་ལ་སྲོག་གི་ཆད་པ་
འོངས་ཞེས་ཞུས་པར། ཁྱེད་རང་ཚོས་དང་པོ་ལྷ་བཟང་དང་གྲོས་གང་འདྲ་བྱས་པ་ལྟར།
108



ད་རེས་རྒྱ་ནག་ཕོ་བྲང་གི་ཐེམ་པར་སླེབས་ནས་གོང་མའི་ཞལ་མ་མཐོང་བར་དུ་ཕྱིར་མི་
ལྡོག་ཅེས་གསུངས་པས། དེ་རྣམས་ལྷག་པར་སྐྲག་ནས་ཁོང་གི་སྐུ་སྲོག་ལ་གནོད་གྲབས་
བྱེད་པ་ཐོས་ནས། ངས་ཁྱོད་ཚོ་ལ་གནོད་ཅིང་རང་ལ་རྒྱལ་ཁ་ཐོབ་པ་ཞིག་བྱས་པས་ཡོང་
རྒྱུ་གང་ཡང་མི་འདུག དེ་བས་ང་རང་འཆི་བ་དྲགས། འོན་ཀྱང་རེ་ཞིག་རྟེན་འབྲེལ་
ཞིག་བརྟག་པར་བྱའོ། ། ཞེས་པས། ཁོང་རྣམས་དགའ་ཞིང༌། ཀུན་དགའ་ནོར་དུ་
ཞག་བཞུགས་སྐབས་གསོལ་མགྲོན་དང༌། རྒྱ་ནག་མི་སྣ་ལས་གཞན་དག་ལ་གསང་སྟེ།
གྲྭ་ཆས་སོགས་བརྗེས་ནས་མཚན་དུས་ཁོང་གཅིག་པུ་བྲོས་ནས་ཕེབས། ཕྱི་ཉིན་ཨ་རིག་
ཚོང་བ་སྐོར་ཅིག་དང་ཐུག བན་དེ་སྐྱབས་ཞེས་པའི་ཨ་རིག་རྒད་པོ་ཞིག་གིས་གཡག་ལ་
བསྐྱོན་ནས་ཨ་རིག་ཏུ་སོང་ནས་ཟླ་བ་གཉིས་ཙམ་བཞུགས། དེ་ནས་ཨ་ཤོལ་སྡེ་བླ་སྒང་།
བོན་དགོན་འབྲུག་དགོན་བརྒྱུད་ནས། རྒྱལ་མོ་རོང་གི་ཕྱོགས་སུ་སོང་ནས་བེ་རོའི་བྲག་
ཕུག་ཏུ་ཟླ་ཤས་བཞུགས། ས་བྱི་ལོའི (སྤྱི་ལོ1708) བདུན་པར་ཚ་བ་རོང་གི་ཕྱོགས་དོར་
དགེ་དགོན་དུ་འབྱོར། འབྲུམ་ཐོར་བྱུང༌། ཀ་ཆུ་སྐྱབས་ཞེས་པས་འཚོ་བ་སྦྱར་ནས་
གཡུ་སྒྲ་སྙིང་བོའི་སྒྲུབ་ཕུག་ཏུ་ཟླ་བ་གསུམ་ཙམ་བཞུགས། དེ་ནས་ཚ་ཁོའི་ཕྱོགས་སུ་
ཕེབས། ཚ་ཁོའི་དགོན་པར་ཞག་བཅུ་ཙམ་བཞུགས། དེ་ནས་ས་དཀར་བརྒྱུད་ནས་
དར་རྩེ་མདོར་སོང་། དཔལ་འབར་ཟེར་བའི་གནས་སྐོར་བ་ཞིག་གིས་ལམ་ཁྲིད་དང༌།
ལོ་ཙཱ་སོགས་བྱས་ཏེ་གླང་ཆེན་འགྱིང་རིར་མཇལ། དེ་ནས་བོད་ཕྱོགས་སུ་འཁོར་ཏེ་རིམ་
གྱིས་ལི་ཐང་དགོན་དུ་སླེབས། འབའ་ཐང་དུ་འབྲུམ་ཐོར་གྱིས་མ་ཤི་བའི་བྱིས་པ་གཉིས་
ལ་ནད་གཡོག་བྱས། ས་གླང་ལོའི (སྤྱི་ལོ1709) བཞི་བར་ཀ་མ་རུར་སླེབས། དེ་ནས་
ཕྱིན་པས་བོད་ཀྱི་ས་སྣེ་ཟིན་ནས་ཀ་ཚལ་དགོན་པའི་རྒྱབ་རིའི་རི་ཁྲོད་དུ་གཡུ་སྒྲོན་མས་
མཐུན་རྐྱེན་སྦྱར་ནས་ཟླ་གཅིག་ཙམ་བཞུགས། དེ་ནས་གསང་སྟབས་ཀྱིས་ལྷ་ས་དང་སེ་
འབྲས་སོགས་མཇལ། སེ་ར་རྩེའི་རི་ཁྲོད་དུ་རྗེ་དགེ་ལེགས་རྒྱ་མཚོས་སྒྲུབ་ཁང་ཕག་ཏུ་
བསྐུངས་ནས་ཟླ་གཅིག་ཙམ་བཞུགས། དགའ་ལྡན་དུ་ཕེབས་ནས། གཙང་མདོག་སྤོ་
བ་ཟེར་བའི་ཁྱིམ་དུ་གནས་ཚང་གཡར། བྲག་སོག་དགོན་དུ་བྲག་སོག་བླ་མའི་ཁང་བའི་
རྩེ་ཐོག་ཏུ་གསང་སྟེ་ལོ་གཅིག་ཙམ་བཞུགས། དེ་ནས་ལྷོ་ཁ་ཕྱོགས་སུ་ཕྱིན་ཏེ། བསམ་
ཡས། ཁྲ་འབྲུག་འོལ་ཁ། མེ་ཏོག་ཐང་རྣམས་མཇལ་ཞིང་། ལྕགས་སྟག་ལོའི(སྤྱི་ལོ
1710)ནང་ཙ་རི་བསྐོར་དུ་ཕྱིན། ཙ་རི་ཅིག་ཅར་དུ་བཀའ་རྒྱུད་ཀྱི་གྲུབ་ཐོབ་དམར་པོ་
ཟེར་བའི་དྲུང་ནས་བདེ་མཆོག་ལི་དྲིལ་གཉིས་ཀྱི་དབང་ཁྲིད། ན་རོ་ཆོས་དྲུག་གི་མྱོང་
ཁྲིད་ལུས་སྦྱོང་བཅས་ཞུན་ཐར་བཅད་དེ་ཞུས། མི་ཟས་སྤང་། གོས་རས་རྐྱང་བྱས་ཏེ་
109 ་



སྒྲུབ་པ་བྱས་པས་གཏུམ་མོའི་མེ་དྲོད་འབར་བ་སོགས་བྱུང་། དེ་ནས་འོལ་ཁ་གངས་ནང་
དུ་ཕྱིན་ནས་རྗེ་བླ་མའི་སྒྲུབ་ཕུག་ཏུ། མེ་ཏོག་དང་རྡེའུ་བཅུད་ལེན་གནང་ནས་ཟླ་བ་བཅུ་
གཅིག་ཙམ་ལ་དགེ་སྦྱོར་བྱས། །
ལྕགས་ཡོས (སྤྱི་ལོ1711) ལོའི་བདུན་པའི་ནང་འོ་དེ་གུང་རྒྱལ་གྱི་རྩེར་བསང་་
སོགས་བཏང་ནས། བསམ་གཏན་གླིང་དུ་ཕེབས་ནས་ཡུན་རིང་ཙམ་བཞུགས། སོག་
པོ་ལྷ་བཟང་གིས་ཤེས་ནས། མི་མངགས་ཏེ་བཟུང་ཞིང་། སྟག་རྩེ་རྫོང་གི་རྩེ་ཐོག་ཁང་
ཞིག་ཏུ་ཞག་བཅོ་ལྔ་ཙམ་བསྐོར་ནས་བཞག དེ་ནས་གཡག་ལ་བསྐྱོན་ནས་ལྷ་སར་ཁྱེར་
བར་དགོད་དཀར་ལའི་རྟིང་སླེབས་སྐབས་གློ་བུར་ཐལ་རླུང་དམར་པོ་ལངས་ནས་སྲུང་
དམག་བཅུ་གཉིས་རེངས་ཤིང་དྲན་མེད་གྱུར་ཅིང༌། ཁོང་རླུང་འཚུབ་ཀྱིས་ཁུར་ནས་
དགོད་དཀར་ལའི་ཁར་ཐོན་པས་ཐར། །
དེ་ནས་ཉིན་མཚན་མཐུད་ནས་སོང་བས་ཀོང་ཡུལ་དུ་སླེབས། ཀོང་སྨད་རྒྱུ་ལ་
སིང་དོ་སེར་བར་ཨུ་རྒྱན་སྒྲུབ་ཕུག་ཏུ་ཟླ་བ་ཁ་ཤས་བཞུགས། མོན་ཡུལ་བརྒྱུད་བལ་བོ་ཁོ་
ཁོམ་གྲོང་ཁྱེར་དུ་སླེབས། ཆུ་འབྲུག (སྤྱི་ལོ1712) ལོའི་བཅུ་བའི་ཚེས་བཞིའི་ཉིན་བལ་
བོ་ཁོ་ཁོམ་གྱི་རྒྱལ་བོ་བཙུན་མོ་འཁོར་བཅས་རྒྱ་གར་གྱི་གནས་ཆེན་ཞིག་ཏུ་གནས་མཇལ་ལ་
འགྲོ་བར་ཆས་འདུག་པས་མཆོད་རྟེན་བྱ་རུང་ཁ་ཤོར་སོགས་རྟེན་བྱིན་ཅན་སོགས་ཞིབ་
མཇལ་བྱས་ཤིང་། དབང་ ཕྱུག་གི་རྟགས་ལིང་ག་རང་བྱུང་སོགས་ཀྱང་བལྟས་ནས།
བལ་བོའི་རྒྱལ་པོ་དང་ཟླ་བ་གཅིག་ཙམ་འགྲོགས་ནས་རྒྱ་གར་དུ་སོང་། ལམ་གྱེས་ཁར་
བལ་རྒྱལ་གྱིས་གསེར་དངུལ་གནང༌། ཀོང་བོ་ལོ་བརྒྱ་དང་འགྲོགས་ནས་རྒྱ་གར་ལྷོ་ལམ་
དུ་སོང་། རོ་ལང་བཏུལ། ཆུ་སྤྲུལ(སྤྱི་ལོ1713)ལོའི་བཞི་བའི་ཚེས་གཅིག་ལ་བྱ་རྒོད་
ཕུང་བོའི་རིར་མཇལ། རླུང་གི་ནུས་པས་པུ་ལ་ཧ་རིར་བྱོན་ནས། པཎྜི་ཏ་ལྔ་བརྒྱ་ལ་
མང་ཇ་བཏང་། ཨུ་ཏ་ཞི་ཞིག་ལ་གནས་ཚང་གཡར་ནས་ཟླ་བ་དྲུག་གི་རིང་ལ་བདེ་
མཆོག་དྲིལ་བུ་ལྷ་ལྔའི་སྒྲུབ་པ་ཉམས་སུ་བླངས་པས་ཉམས་རྟོགས་བཟང་བོ་ཤར། ཀུ་
ཤུའི་ཐང་ཆེན་ཞིག་ཏུ་གླང་ཆེན་ས་ལ་རབ་བརྟན་གཟིགས།།
དེ་ནས་བོད་ཕྱོགས་ལ་འཁོར་ཏེ། ཤིང་རྟ (སྤྱི་ལོ1714)ལོར་གཉའ་གནམ་
དིང་རི། མོན་ཡུལ། ཀོང་བོ་བརྒྱུད་དྭགས་པོ་གྲྭ་ཚང་དུ་ཡུན་རིང་གསང་སྟབས་ཀྱིས་
བཞུགས་པས། དྭགས་པོ་བླ་མ་ཞེས་པར་ཐོགས། ཨེའི་ཕྱོགས་ཀྱི་རོང་ཆ་དཀར་སོགས་
མཇལ། ལབ་ཀྱི་མ་གཅིག་ལབ་སྒྲོན་རང་བྱོན་དྲུང་ཟླ་གཅིག་ལ་གཅོད་ཁྲིད་བསྐྱངས་
ནས་བཞུགས། ཆོས་འཁོར་རྒྱལ་དུ་ལྷ་མོས་ལུང་བསྟན་གནང་། ལོ་བརྒྱ་དང་ལྷན་དུ་
110



ལྷ་སར་སོང་ནས་གསང་སྟབས་ཀྱིས་ཟླ་བ་ཁ་ཤས་བཞུགས། ཤིང་ལུག(སྤྱི་ལོ1715）
ལོའི་དགུན་འབྲིང་བོའི་ཚེས་གཉིས་ཉིན་ལྷ་མཆོད་སྐབས་སྤྲང་ཆས་བྱས་ནས་པེ་ཧར་ལྕོག་
ལ་སོང་།
ལྔ་པ་ཆེན་པོའི་རྨི་ལམ་ལ་པོ་ཏ་ལའི་སྒོ་ནས་དམག་བྱུང་བ་ལྟ་བུ་ལ་ཐུགས་ཞེད་སྣང་
འཁྲུངས་ནས། པོ་ཏ་ལའི་ལྟག་སྒོར་ཐོན་ཏེ་མགོ་ཞྭ་རྐང་ལྷམ་མེད་པར་དགོད་ལ་བརྒྱབ་
ནས་བྱང་ཕྱོགས་སུ་གར་སོང་ཆ་མེད་ཅིག་ལ་སོང་བ་རྨིས་པས་ནམ་ཞིག་ལ་དེ་འདྲ་ཞིག་
ཡོང་རྒྱུ་ཡིན་པ་འདྲ་ཞེས་ལུང་བསྟན་གསལ་བར་མཛད་པ་དང༌། བཀའ་གདམ་གླེགས་
བམ་གྱི་ལུང་བསྟན་བོད་བྱང་གི་ཕྱོགས་ནས་བྱང་ཕྱོགས་སུ། །འབངས་མགོན་མེད་མང་བོ་
འདྲེན་དུ་འགྲོ ། ཞེས་པའི་ལུང་བསྟན་དུས་ལ་བབས་ཏེ། དགུང་ལོ་སོ་བཞི་བཞེས་པ་
མེ་སྤྲེལ(སྤྱི་ལོ1716)ལོ་ལ་རྨི་རུ་བཞི་སྡེའི་འབུལ་སྡུད་པ་ཀོང་བོ་ལོ་བརྒྱ་ཉིད་བཅས་མི་
བཅུ་བདུན། ལྷ་ས་ནས་དཔྱིད་ཀ་གསང་སྟབས་ཀྱིས་ཕེབས། ལོ་དེའི་སྟོན་ཀ་མཚོ་
སྔོན་ལ་སླེབས། ཟླ་གཅིག་ཙམ་བཞུགས། དེ་ནས་ཕྱག་གཡོག་འགའ་ཁྲིད་ནས་ཟི་ལིང་
ལ་ཕེབས། རྗེ་ཉིད་གཅིག་པུས་གནས་བསྐོར་བའི་ཆ་ལུགས་ཀྱིས་གསེར་ཁོག་ཏུ་ཕེབས།
མལ་བླ་མ་གྲུབ་ཆེན་དང་། ཞྭ་ལུ་བ་སོགས་ཀྱིས་རྒྱལ་བ་ཚངས་དབྱངས་པ་ཡིན་པར་ཤེས་
ནས་མཇལ་ཞིང་ཕྱག་དབང་ཞུས། ཚོགས་ཆེན་དུ་མཆོད་མཇལ་གནང༌། དེ་ནས་ཟི་
ལིང་དུ་འཁོར་ནས་ཞབས་ཞུ་རྣམས་ཁྲིད་དེ་ཨ་ལག་ ཤར་བྱོན། བཅུ་བའི་ཚེས་བཅུ་
གཉིས་ལ། ལྷ་བཙུན་ངག་དབང་རྡོ་རྗེའི་ཕ་བཛྲ་ཐའི་ཇིའི་གཞིས་ཚབ་པར་ཨོ་སུ་ཟེར་
བར་བྱོན་ནས་ཚེ་དབང་སོགས་གནང་། ལོ་གསར་བར་དུ་བཞུགས། མེ་བྱ(སྤྱི་ལོ
1717)ལོའི་གཉིས་པའི་ནང་། ཨ་ལག་ཤ་ཝང་གི་ཡ་མུན་ཕྱོགས་སུ་ཕེབས། ཧོ་ཤུ་ཙ་
ཁི་རུག་ཆི་ལྷ་རྒྱས་ཀྱི་རྩར་ཕེབས། དེར་ཞག་ཤས་བཞུགས་སྐབས་གྲུབ་རྟགས་སོགས་
བསྟན་པས་ཙ་ཁི་རུག་ཆིས་ཝང་ལ་བཤད་པས། ཨ་ལག་ཤ་ཝང་ནས་དད་དེ་གདན་
དྲངས། ཡུལ་ཕྱོགས་ཀྱི་སྤྱི་བླར་བཀུར་ཞིང་རྒྱུན་བཞུགས་གནང་བར་ཞུས། ཀེ་ཀེ་ཀོང་
ཇོ་རྫུ་འཕྲུལ་གྱིས་དད་པར་བྱས།
ལོ་དེའི་བདུན་པའི་ཚེས་ལ་ཀེ་ཀེ་ ཀོང་ཇོ་དང་ལྷན་དུ་རྒྱ་ནག་ཕོ་བྲང་དུ་ཕེབས།
ཝང་ཧྥུ་ནང་བཞུགས་ཏེ་ཙན་དན་ཇོ་བོ་སོགས་མཇལ། ཨ་ལོ་ཡིས་ཞེས་པའི་བློན་ཆེན་
མཚན་མོར་གསང་སྟབས་ཀྱིས་དྲུང་དུ་འོངས་ནས་རྒྱལ་བོ་ལ་ཞུས་ནས་སྔར་གྱི་གོ་སར་
འཇོག་པའམ། ཐམ་ག་བླ་མ་ཞིག་འཇོག་པར་བྱེད་ཅེས་ཞུས་པས་ཞལ་བཞེས་མ་གནང་།
ཉིན་ཞིག་ཨན་ཏིན་མུན་བརྒྱུད་ནས་མཁར་ནང་དུ་ཕེབས་སྐབས་སྡེ་པ་ངག་དབང་རིན་
1 11



ཆེན་སོགས་སྡེ་སྲིད་སངས་རྒྱས་རྒྱ་མཚོའི་སྲས་གསུམ་དང་སྲས་མོ་གཅིག་དྲུང་འཁོར་་་
བཅས་མི་ཉི་ཤུ་སུམ་ཅུ་ཙམ་རུ་ཞི་མུན་ནས་ལམ་ལ་ཁྱེར་བ་ཐུག འདོགས་ཁྱི་ཞིག་ཡོད་པ་
རྗེ་ཉིད་ཀྱི་ངོ་ཤེས་ནས་རྒྱུགས་འོངས་ཏེ་ན་བཟའ་ལྡག་པ་སོགས་ཀྱི་དགའ་ཚོར་བྱས་ཤིང་
རྗེས་ལ་འབྲངས། སྡེ་སྲིད་ཀྱི་སྲས་མོ་དེས་མོ་རང་གི་སོར་གདུབ་མི་གཅིག་བརྒྱུད་ནས་
བསྔོ་འབྲས་ཞུས་པ་ཕྱག་ཏུ་འབྱོར། སྨན་རམས་པ་ཀུན་བཟང་རྒྱལ་བོའི་བླ་སྨན་དུ་ཡོད་
པ་ན་ནས་ཐུ་མོ་ཡོད་སྐབས་རྗེ་འདི་བ་གདན་དྲངས་ནས་ངོ་ཤེས། །
དེ་ནས་ས་ཁྱི (སྤྱི་ལོ1718)ལོར་ཀེ་ཀེ་དང་ལྷན་དུ་ཨ་ལག་ཤ་ལ་ཕེབས་ནས་ལྷ་
བཙུན་ངག་དབང་ རྡོ་ རྗེའི་ གཞིས་ ཀར་ ལོ་ གཉིས་ཙམ་བཞུགས། ལྕགས་བྱ(སྤྱི་ལོ་
1720) ལོའི་ལྔ་བར་གསེར་ཁོག་ལ་བྱོན། ཆུ་བཟང་རིན་པོ་ཆེ་བློ་བཟང་བསྟན་པའི་
རྒྱལ་མཚན་གཙོས་པས་འདུས་སྡེ་ཐམས་ཅད་ཀྱིས་བཀུར་སྟི་བསམ་གྱིས་མི་ཁྱབ་པར་་་་
མཛད་ཅིང༌། ཚོགས་དབུས་ལ་གདན་དྲངས། ལམ་རིམ་བསྡུས་དོན་གྱི་བཤད་ལུང་
གནང་། ཆུ་བཟང་རིན་པོ་ཆེ། མལ་གྲུབ་ཆེན། ཞྭ་ལུ་བློ་བཟང་དཔལ་ལྡན་སོགས་
ཀྱིས་ཆོས་བཀའ་ཞུས་ཤིང་ཟླ་བ་བཞི་ལྷག་བཞུགས། བཅུ་བའི་ནང་ཨ་ལག་ཤར་ཕེབས།
ལྕགས་གླང༌(སྤྱི་ལོ1721)ལོའི་ལྔ་བའི་ནང་། སྔར་ལོར་ཆུ་བཟང་རིན་པོ་ཆེ་
སོགས་ཀྱིས་ཞུས་པ་ལྟར་གསེར་ཁོག་ལ་ཕེབས། དེ་སྐབས་ཇག་རུང་དགོན་རྙིང་(དཔའ་
རིས་རྫོང་ཁུལ) གསེར་ཁོག་གི་བུ་དགོན་ཡིན་སྟབས། དེ་གའི་བླ་མའི་བསྐོ་བཞག་གསེར་
ཁོག་པས་བྱེད་དགོས་པས། ཇག་རུང་གྲོང་རུ་དགོན་གྲོས་མཐུན་པར་གསེར་ཁོག་དགོན་
པར་སོང་ནས་བླ་དཔོན་ཐམས་ཅད་ལ་ཞུས་ནས། རྗེ་ཉིད་བླ་མར་ཞུས། ཆུ་བཟང་
རིན་པོ་ཆེས་ཀྱང་རྗེ་ཉིད་ལ་ཇག་རུང་གི་བླ་མར་གནང་དགོས་ཚུལ་གྱི་ལུང་བསྟན་བསྐོར་
བཅས་གསུངས་ཤིང་ཡར་ལུང་དགོན་པའི་བརྟེན་པ་ལྷ་མོ་ཞལ་གཟིགས་བྱུང་བ་བཅས་
ཀྱིས་རྐྱེན་བྱས་ཞལ་བཞེས་གནང་།
བརྒྱད་པའི་ཚེས་གསུམ་ཉིན་ཇག་རུང་ཕྱོགས་སུ་ཆིབས་ཁ་བསྒྱུར། ཇག་རུང་
དགོན་པའི་བླ་མ་གྲྭ་རྒན་ པྲ་སྟི། འབྲི་གུང་ནང་ སོ་ ཇག་རུང་ཚོ་དྲུག དཔའ་རིས་
དགོན་སྡེ་བཅུ་གསུམ་གྱི་རྟ་བ་སྟོང་དང་ལྔ་བརྒྱ་ལྷག་གིས་བསུ་བ་ཕོན་ཆེར་བྱས། ་ཚེས་
བཅུ་གསུམ་ཉིན་ཡར་ལུང་དགོན་པའི་ཁྲིར་བཞུགས། ཕྱུག་རྩི་ཚང་ཟེར་བ་སློབ་ཆུང་དུ་
བསྐོས་ཤིང་ལོ་མཇུག་བར་དུ་བཞུགས་ནས་ཨ་ལག་ ཤར་ཕེབས། ཕེབས་ཁར་དགོན་
གསར་གྱི་གནས་ངོས་འཛིན་དང༌། ཆུ་ཡོས་དུས་འཁྲུགས་ཀྱི་ལུང་བསྟན་སོགས་ཀྱང་
གནང་།
112.



ཆུ་ཡོས(སྤྱི་ལོ1723)ལོའི་དབྱར་ཁར་ཧལ་ཧ་རྗེ་བཙུན་དམ་པས་རྗེ་ཉིད་ཧལ་ཧའི་
བསྟན་སྲིད་ཀྱི་བདག་པོར་མངའ་གསོལ་བའི་ཞུ་ཡིག་ཕུལ་བ་འབྱོར། རང་གི་ཕ་ཡུལ་
དང་གདན་ ས་རྒྱང་རིང་བོར་བཞག་ནས་གཞན་གྱི་གདན་ས་འཛིན་པ་ཤིན་ཏུ་འཁག་
གསུངས་ནས་ཞལ་བཞེས་མ་གནང་། །
ཤིང་འབྲུག(སྤྱི་ལོ1724)ལོའི་བཞི་བའི་ནང་ཧལ་ཧ་ཚེ་ཆེན་ཝང་གིས་ཞུས་པ་དང་
འབྲེལ། རྗེ་བཙུན་དམ་པའི་མཆོད་སྡོང་མཇལ་ཕྱིར་ཁུ་རེར་ཕེབས། ཁུ་རེ་སྟེང་གི་
དགེ་འདུན་པ་སྟོང་ཕྲག་མང་བོར་དགའ་ལྡན་ལྷ་བརྒྱ་མའི་ལུང་དང་ཕྱག་དབང་གནང་།
ཚེ་ཆེན་ཝང་གི་གཞིས་སུ་ཟླ་གཅིག་ཙམ་གྱི་རིང་ལ་ཡི་དམ་ལྷ་འགའི་རྗེས་གནང་དང༌།
རིམ་གྲོ་སོགས་བསྒྲུབས། ཧལ་ཧ་ཚོ་བདུན། ཚོ་ཆེན་ཞེ་དགུ ། ཏོ་ལོ་ཀོ་ཧན་ནོར་
སོགས་ཕྱོགས་ཕྱོགས་སུ་ཕེབས་ནས་གདུལ་བྱའི་རེ་འདོད་སྐོང་བར་མཛད། ཇག་རུང་
དགོན་རྙིང་ཆུ་ཡོས་ལོའི་སྟོན་ཀར་རྒྱ་དམག་གིས་མེ་ལ་སྦྱར་བ། རྗེ་འདིས་མེ་ལུག(སྤྱི་ལོ
1727)ལོར་བྲག་འགག་གི་གནས་དངུལ་སྲང་བརྒྱ་ཕྲག་འགས་ཉོས་ནས་འདུ་ཁང་བླ་བྲང་
གྲ་གཤགས་སོགས་གསར་འདེབས་ཀྱི་མགོ་བརྩམས། ཡང་མར་ལ་ཁ་འཐོར་བའི་དགེ་
འདུན་པ་ལྔ་བརྒྱ་ལྷག་འདུས་ནས་ལྕགས་ཁྱི (སྤྱི་ལོ1730) ལོར་ཅུང་ཀར་ལ་དམག་འགྲོ་
སྐབས་ཡོའུ་ ཅང་རྒྱུན་རྗེ་ཉིད་ལང་གྲོའུ་ཧྥུ་ལ་གདན་དྲངས་སྐུ་རིམ་མཛད། དངུལ་་་
སོགས་ཀྱིས་འབུལ་བ་ཕོན་ཆེན་བྱུང་། ལྕགས་ཕག་(སྤྱི་ལོ1731)ལོར་ཡར་ལུང་དགོན་
གསར་བཞེངས་འགྲུབ། རྗེ་ཉིད་ཀྱིས་གོང་མའི་མཛོད་ཀྱི་བཀའ་བསྟན་གཉིས་དངུལ་
སྲང་སྟོང་ཕྲག་ལྔས་གདན་དྲངས། རྗེ་ཉིད་ཀྱི་གཙོ་བའི་དཔོན་གཡོག་ཉིས་བརྒྱ་དང་
བཅུའི་ཏོའུ་ཐེས་སྩལ་ཞིང་། ཞྭ་ཏོག ཕོགས་དངུལ། འབྲུ་ཕོགས་སོགས་སྔར་་་་
ལུགས་གསོས། པཎ་ཆེན་དཔལ་ཡེ་ལ་ཡར་ལུང་བཅའ་ཡིག་ལྗགས་རྩོམ་མཛད་པའི་ཞུ་
ཡིག་ཕུལ། སུ་མུ་ཐུ་ནས་སྤྱན་རས་གཟིགས་ལི་སྐུ་ཡར་ལུང་གི་རྟེན་གཙོར་གདན་དྲངས།
ཡུང་དྲིན་ཁྲི་ལོ་གཉིས་པ་ནས་བརྒྱུད་པའི་བར(སྤྱི་ལོ1724-1731བར) ཨ་ལག་ཤ་ཝང་
འཁོར་འབངས་བཅས་མཚོ་སྔོན་དུ་སྤོས་ནས་སྡོད་སྐབས། རྗེ་འདི་ཡང་ཨོ་རོ་ཆུ་འགག་
དང༌། ཤ་ར་ལ་ཡང་རེ་ཞིག་བཞུགས། དེ་སྐབས་ཏེ་ཐུང་། འབྲུ་གུ ། གྱང་རིང་།
རྒྱབ་རྩེ། སེམས་ཉིད། རྒྱ་ཡག ཨོར་གཙོ། ཞྭ་དམར། རྒྱུ་ལྡོག་གཉིས། ཧོར་
དགོན། ཀན་ཆེན། འབྲི་གུང་སོགས་དུས་གཅིག་ལ་དགོན་པ་བཅུ་གསུམ་གྱི་མཁན་པོ་
མཛད། ཏེ་ཐུང་གི་ལུ་སྐུ་ཞབས་དྲུང་། ཞེས་པ་སྔོན་ཆད་བོད་དུ་སློབ་གཉེར་བྱེད་
སྐབས་རྒྱལ་བ་ཚངས་དབྱངས་རྒྱ་མཚོའི་ངོ་ཤེས་པ་དེས། ཐུ་སི་ཀླུ་སྐྱབས་དང་དགོན་སྡེ་
113



རྣམས་ལ་ཚངས་དབྱངས་རྒྱ་མཚོ་ཡིན་ཐག་གཅོད་ཀྱི་རྒྱུ་མཚན་བཤད་པས། ཏེ་ཐུང་
ཕྱོགས་སུ་གདན་དྲངས། བཤོན་ཧྥ་ཟིར་ཟས་བཙོང་འཇུ་ལག་ཆུ་ལས་བསྐྱབས་པའི་རྫུ་
འཕྲུལ་བསྟན། ཏེ་ཐུང་གི་ཁྲིར་བཞུགས་ནས། རྡོ་རྗེ་འཆང་གི་དུས་མཆོད་ཆེན་པོ་ལྷ་
ལྡན་ཆོ་འཕྲུལ་སྨོན་ལམ་གྱི་ཕྱག་ལེན་བཙུགས། ཏེ་ཐུང་རྡོ་རྗེ་འཆང་གི་དཀར་ཆག་པད་
དཀར་ལྗོན་བཟང་བརྩམས། མེ་འབྲུག (སྤྱི་ལོ1736) ལོར་ཅུང་གར་སི་སི་རྣམ་རྒྱལ་
གྱིས་གདན་དྲངས། དེ་སྐབས་ཨོར་ཏོ་སི་བཀྲ་ཤིས་ཆོས་གླིང་ལ་ཕེབས་ནས་གཞི་གསུམ་
གྱི་ཕྱག་ལེན་ཚུགས། ས་ལུག(སྤྱི་ལོ1739) ལོར་ཨ་ལག་ཤ་རུ་ལྷ་ལྡན་ལྟར་སྨོན་ལམ་
ཚུགས། ལྕགས་བྱ(སྤྱི་ལོ1741) ལོར་ཨེར་ཁེ་ཆོས་རྗེ་སོགས་ཀྱིས་གདན་དྲངས། དེ་
སྐབས་ཨོར་ཏོ་སི་ཆུར་ཀན་ཛ་སག་མ་ལུས་པས་གདན་དྲངས་པར་འདོད་ཆོས་བསྩལ།
ཤིང་གླང(སྤྱི་ལོ1745）ལོའི་བཅུ་བའི་ཉི་ཤུ་ལ་སོག་ཡུལ་སྐོར་ལ་ཕེབས་ནས་བཞུགས།
ཉི་ཤུ་དྲུག་ནས་སྐུ་བསྐྲུན་ཚུལ་བསྟན། མེ་སྟག (སྤྱི་ལོ1746)ལོའི་ལོ་གསར་བཅོ་ལྔའི་
ཉིན་ནམ་མཁར་འཇའ་ཁ་དོག་སྣ་ཚོགས་ཤར་བ་དང་། གསུམ་པའི་བཅོ་ལྔ་ལ་ཟླ་འཛིན་
དང་ནམ་གང་ལ་ཉི་འཛིན་བྱུང་། ལྔ་བའི་ཚེས་གཉིས་ཇག་རུང་དགོན་པའི་ཁྲི་བརྗེ་རྒྱུའི་
དོན་དུ་མི་གཏོང་རྩིས་ཀྱིས་བཀའ་ཤོག་བསྒྲིགས་པ་གནང་། ལྔ་བའི་ཚེས་བརྒྱད་ཉིན་
དགོངས་པ་ཆོས་དབྱིངས་སུ་གཟིམས། དགུང་ལོ་རེ་བཞི་བཞེས། སྐུ་འདས་རྗེས་ནམ་
མཁར་འཇའ་ཁ་དོག་སྣ་ལྔ་དང་ལྷག་པར་འཇའ་དཀར་པོ་སུམ་སྒྲིག་ནུབ་ཏུ་འཐེན་པ་ཤར།
ནམ་མཁའ་ལ་རོལ་མོའི་སྒྲ་གྲགས། ལྔ་བའི་བཅོ་ལྔའི་ཉིན་ས་གཡོས་ཤིང་འུར་སྒྲ་ཆེན་པོ་
བྱུང༌། དམར་གདུང་ཨ་ལག་ཤར་བཞུགས་སུ་གསོལ། རྣམ་ཐར་གནད་བསྡུས་འདི་ནི་
རྗེ་འདི་ཨ་ལག་ཤར་ཕེབས་ནས་སྐུ་གཤེགས་རེག་བར་སྐུ་མདུན་དུ་འབྲལ་མེད་སྡོད་པའི་
ཐུགས་སྲས་ལྷ་བཙུན་ངག་དབང་རྡོ་རྗེས་རབ་བྱུང་བཅུ་གསུམ་པའི་མེ་གླང(སྤྱི་ལོ1757)
ལོར་བརྩམས་པའི་ཚངས་དབྱངས་རྒྱ་མཚོའི་རྟོགས་བརྗོད་གཞིར་བྱས་ནས་བསྒྲིགས། །
(ཚངས་དབྱངས་རྒྱ་མཚོའི་རྣམ་ཐར་གནད་བསྡུས་འདི་ནི། ངས་སྤྱི་ལོ་་་་་་་
1983པའི་སྟོན་ཀར་བྲིས་པའི་དཔའ་རིས་ཡར་ལུང་དགོན་པའི་དཀར་ཆག་ཤེལ་དཀར་མེ་
ལོང་ལས་བཤུས)
114



ཚངས་དབྱངས་རྒྱ་མཚོའི་གསུང་མགུར་
ངེས་དོན་དུ་བཀྲལ་བ་ཟབ་དོན་
འབྱེད་པའི་ལྡེ་མིག
དེ་ཡང་གངས་ཅན་འགྲོ་བའི་མགོན་པོ་རྒྱལ་དབང་དྲུག་པ་ཚངས་དབྱངས་རྒྱ་མཚོའི་
གསང་གསུམ་མཛད་པའི་སྐོར་གྱི་ཞིབ་འཇུག་ཕྱོགས་ལ་རྩོད་གླེང་ཡོད་ས། འདི་པའི་སྐུ་
ཚེ་སྨད་ཀྱི་མཛད་པའི་སྐོར་དང་། ཚངས་དབྱངས་པའི་གསུང་མགུར་དུ་གྲགས་པའི་
སྙན་རྩོམ་སྐོར་དེ་ཡིན་ལ། སྐུ་ཚེ་སྨད་ཀྱི་མཛད་པའི་སྐོར་ལ་ལྷ་བཙུན་པཎྜི་ཏས་མཛད་
པའི་རྣམ་ཐར་དེ་ཁུངས་དག་ཡིན་ངེས་ཀྱི་ལོ་རྒྱུས་ཡིག་ཚང་དང༌། སྐུ་དངོས་ཀྱིས་སྐྱོང་
བའི་གདན་ས་སོ་སོ་དང་། ཕེབས་བཞུགས་གནང་སའི་གདན་རབས་བཅའ་ཡིག་དང་
རྟེན་སྐལ་ཕྱག་རྫས། དམངས་ཁྲོད་ཀྱི་ངག་རྒྱུན། རིག་གནས་གསར་བརྗེའི་སྔོན་བར་
གཞུགས་པའི་ སྐུ་ཉིད་ཀྱི་དམར་གདུང་དང་། ཏེ་ཐུང་དཀར་ཆག་སོགས་སྐུ་ཉིད་ཀྱི་་
ལྗགས་རྩོམ་དེང་སང་མཇལ་རྒྱུ་ཡོད་པའི་སྐོར་དང་། སླར་ཡང་འགྲོ་དོན་དུ་ཕེབས་པའི་
ཡང་སྲིད་སྐྱེ་ཕྲེང་ལྔ་རིམ་པར་བྱོན་པའི་འཁྲུངས་ རབས་ལོ་རྒྱུས་དང་། བརྟག་ཐུབ་་
མཁས་པའི་གསུང་ཟུར་སོགས་ཀྱི་ཤེས་བྱེད་གནམ་ལྕགས་རི་བོ་དང་མཚུངས་པ་བཀོད་
ནས་གཞན་དུ་བཤད་ཟིན་ན་འདིར་བསྐྱར་ཟློས་ཀྱི་ངལ་བ་སྤངས་ཤིང༌། ད་ལམ་སྐབས་
སུ་བབས་པ་ཚངས་དབྱངས་པའི་གསུང་མགུར་དེ་རིགས་འཛིན་ཚངས་དབྱངས་པའི་་
ལྗགས་རྩོམ་ཡིན་མིན་སྔོན་ཆད་ཀྱང་བཤད་ཚུལ་མི་གཅིག་པ་དུ་མ་ཡོད་ལ། དགོངས་པ་
འགྲེལ་ཚུལ་ཡང་ལུགས་མི་གཅིག་པ་དུ་མ་བྱུང་བར་སྣང་། དེང་སང་མི་ལ་ལས་ཚངས་
དབྱངས་པའི་མགུར་དེ་མོན་པའི་རིགས་ཀྱི་རྩོམ་རིག་ཡིན་ཞེས་འོལ་ཚོད་ཀྱིས་གདེང་
འཇོག་བྱེད་ཅིང་། དེའི་རྗེས་འབྲང་ཡང་རྣམ་དཔྱོད་ཀྱི་མིག་ཅེ་རེ་ལོང་བ་ཁ་ཤས་ཡོད་
པར་སྣང་ལ། ལ་ལས་མགུར་དེ་རིགས་སྒྲ་ཇི་བཞིན་དུ་གོ་བ་བླངས་ནས་ཕོ་མོའི་འདོད་
གཏམ་ཁོ་ནར་བཟུང་ཞིང་། ཡང་མི་ཁ་ཤས་ཀྱིས་མགུར་དེ་རིགས་གཏན་ཚིགས་སུ་་
བཟུང་ནས་ཚངས་དབྱངས་རྒྱ་མཚོ་ལྟ་བ“སྔོན་ཐོན་ཅན”ཡིན་ཚུལ་དང་། སངས་རྒྱས་
115



ཆོས་ལུགས་ལ་ངོ་ལོག་རྒྱག་མཁན་གྱི་དཔའ་བོ་ཞིག་ཡིན་ཚུལ། ཚངས་དབྱངས་པའི་
“འཆལ་སྤྱོད” དེ་ལས་ཤཱཀྱའི་རིང་ལུགས་འཛིན་པའི་མཐོ་རིམ་གྱི་བྱ་སྤྱོད་ཡང་ཅི་འདྲ་
ཞིག་ཡིན་པར་མཚོན་ཐུབ་ཚུལ་སོགས་ཀྱི་ངག་སྦྱོར་སྒོ་ཀུན་ནས་རྩོམ་ཞིང་གདའ་ལ། མི་
རིགས་ཀྱི་ལ་རྒྱུར་བསམ་མཁན་མང་པོས། མགུར་དེ་རིགས་རྩོམ་མཁན་ཚངས་དབྱངས་
རྒྱ་མཚོ་མིན་པའི་ཕྱོགས་བཟུང་ནས། དེའི་ཕྱོགས་ཀྱི་སྒྲུབ་བྱེད་བཙལ་ཅི་ཐུབ་བྱེད་ཀྱིན་
ཡང་འདུག་གོ །
དེ་ལྟར་ལྟ་ཚུལ་ཕྱོགས་ཁག་གཉིས་སུ་གྱེས་པའི་ཕྱོགས་གཉིས་ཀས་ཀྱང་དོན་གྱིས་
མགུར་དེ་རིགས་ཕོ་མོའི་འདོད་གཏམ་ཁོ་ནར་གོ་བ་བླངས་པའི་གནད་དེ་ལ་ཐུག་ཡོད།
ཕྱོགས་སྔ་མས་དེ་ལྟར་གོ་བ་བླངས་ནས་རང་ལ་རྐང་སྟེགས་བརྟན་པོ་ཞིག་གམ་མཚོན་ཆ་
རྣོན་པོ་ཞིག་རྙེད་པར་རློམ་ཞིང་། ཕྱོགས་ཕྱི་མས་དེ་ལྟར་གོ་བ་བླངས་ནས་དེ་རིགས་
འཛིན་ཚངས་དབྱངས་པའི་ལྗགས་རྩོམ་དུ་ཁས་བླངས་ན་བསྟན་སྲིད་ཀྱི་ལ་རྒྱུར་གནོད་
ཡོང་དགོངས་པར་སྣང་། འོན་ཀྱང་། དོན་གྱི་གནད་འགག་ཚངས་དབྱངས་པས་་
མཛད་པ་དེ་འདྲ་གནང་མ་གནང་དང༌། མགུར་དེ་རིགས་ཚངས་དབྱངས་པའི་གསུང་
རྩོམ་ཡིན་མིན་ལ་ཐུག་མེད་དེ། མཛད་སྤྱོད་དེ་འདྲ་གནང་ཡང་དེ་ལས་ཚངས་དབྱངས་
པ་འཆལ་པོ་ཞིག་ཡིན་པར་ཐག་གཅོད་ག་ལ་རུང་སྟེ། རྟོགས་པ་མཐོན་པོར་སླེབས་པའི་
གང་ཟག་ཁྱད་པར་ཅན་རྒྱལ་བ་པཎ་ཆེན་ལྟ་བུའི་ཐུན་སྣང་གི་མཛད་སྤྱོད་སྐོར་ཅིག་ཆོས་
དང་འཇིག་རྟེན་སྤྱིར་བཏང་གི་ལུགས་སྲོལ་དང་འགལ་བ་ལྟར་སྣང་ཡང་དགོངས་གཞི་
དགོས་པ་དཔྱོད་དཀའ་བས། རང་ཁའི་འཆལ་སྤྱོད་དང་ག་ལ་མཚུངས་ཏེ། གཞན་དུ་
ན་དྲིལ་བུ་བ་དང༌། ཀུ་ཀུ་རི་བ། ་པདྨ་སཾབྷཝ་སོགས་རྒྱ་གར་གྱི་གྲུབ་ཆེན་མང་པོ་དང་།
མར་པ་རྭ་ལོ་ས་སྐྱ་གོང་མ་སོགས་གསང་སྔགས་བསྟན་པའི་ཉིན་བྱེད་མང་པོའི་ཐུན་མིན་གྱི་
མཛད་སྤྱོད་སྐོར་ལ་ཡང༌། རྗེ་བཙུན་བྱམས་མགོན་ལ་ཁྱི་མོར་མཐོང་བ་བཞིན་དུ་མ་དག་
འགྲོ་བའི་སྣང་ངོར་འཆལ་སྤྱོད་དུ་འགྱུར་ཉེན་ཆེ་བ་ལྟར་རེད། ཡང་མི་ལ་ལས་ཚངས་
དབྱངས་པའི་མགུར་གླུར་གྲགས་པའི་རྩོམ་གྱི་ཁ་སྐོར་དེའི་ནང་ན། སྐོར་ཅིག་དམངས་
ཁྲོད་དུ་དར་བའི་གླུ་གཞས་དང་གཅིག་པའམ་ཚིག་སོགས་མཚུངས་ཆེ་བའི་རྟགས་ཀྱིས།
མགུར་དེ་ཚངས་དབྱངས་པའི་རྩོམ་མིན་པར་བསྒྲུབས་ཀྱང་།. དེ་ཡང་མཐའ་གཅིག་ཏུ་
བསྒྲུབ་དཀའ་སྟེ། ཚངས་དབྱངས་པའི་སྐུ་རིང་ནས་ད་ལྟའི་བར་ལོ་སུམ་བརྒྱ་ལྷག་སོང་
བས། དམངས་གཞས་ཀྱི་ཚིག་ཚངས་དབྱངས་པས་གཡར་ནས་ཕྱག་བྲིས་གནང་ཞིང་
ཞལ་ནས་བཞེངས་པ་དང༌། ཚངས་དབྱངས་པའི་མགུར་གཞས་དམངས་ཁྲོད་དུ་དར་བ་
116



གཉིས་གང་ཡང་མི་སྲིད་པ་ཞིག་མིན་པས། དམངས་གཞས་དེ་རིགས་ཚངས་དབྱངས་
པའི་མགུར་དམངས་ཁྲོད་དུ་དར་བ་རེད་ཅེས་བཟློག་སྟེ་བཤད་ཀྱང་བཤད་མི་ཆོག་པ་ག་ལ་
ཡིན། འོན་ཀྱང་ཁོ་བོས་མགུར་དེ་རིགས་ཀྱི་ཉམས་དང་སྦྱོར་སྟངས་ཚངས་དབྱངས་རྒྱ་
མཚོས་སྔར་མེད་གསར་སྐྲུན་བྱས་པ་ཡིན་པར་མི་འདོད་དེ། སྤྱིར་མི་རིགས་གང་གི་རྩོམ་
རིག་གང་ཞིག་ཡིན་ཡང་། དམངས་ཁྲོད་ཀྱི་གླུ་གཞས་གཏམ་སྒྲུང་གི་འབྱུང་ཁུངས་ལ་མ་
བརྟེན་པ་གཅིག་ཀྱང་མེད་ལ། རྒྱ་གར་གྲུབ་ཆེན་རྣམས་ཀྱི་དོ་ཧའི་སྐོར་དང་། བོད་ཀྱི་
རྟོགས་ལྡན་རིམ་བྱོན་གྱི་ཉམས་མགུར་ཕལ་ཆེར་དམངས་གླུའི་ཉམས་དང་སྦྱོར་སྟངས་བེད་
སྤྱོད་བྱེད་པ་ཡིན་པར་བཀླགས་པ་ཙམ་གྱིས་ཤེས་ཐུབ་ཅིང༌། ཤར་གྱི་རི་བོའི་སྡེབ་དང་
མཐུན་པའི་ཚིགས་སུ་བཅད་པ་ལས། གལ་ཏེ་འཇིག་རྟེན་རྣམ་འདྲེན་རྣམས། །འཇིག་
རྟེན་མཐུན་པར་མི་འཇུག་ན། ། སངས་རྒྱས་ཆོས་ཉིད་གང་ཡིན་དང༌། །སངས་རྒྱས་སུས་
ཀྱང་ཤེས་མི་འགྱུར། །ཞེས་པ་ལྟར། མདོ་སྔགས་ལམ་གྱི་ཉམས་རྟོགས་ཟབ་མོ་པཎྜི་ཏའི་
ལུགས་ཀྱི་ཆོས་སྐུད་བྱས་ན་མང་མང་ཕལ་གྱིས་གོ་བརྡ་ག་ལ་འཕྲོད། དེས་ན་རྒྱལ་བ་
ཚངས་དབྱངས་པས་ཀྱང་དམངས་ཁྲོད་དུ་དར་ཆེ་བའི་གླུ་གཞས་ཀྱི་ཉམས་དང་སྦྱོར་་་
སྟངས་བེད་སྤྱད་ནས་མགུར་དེ་འདྲ་བཞེངས་པ་ཡིན་པར་བསམས། མགུར་དེ་རིགས་
ཕྱག་བྲིས་གནང་མཁན་དང་བཞེངས་མཁན་ཚངས་དབྱངས་པ་ཡིན་ན་རྒྱལ་དབང་ཕྱག་ན་
པདྨོའི་གསང་གསུམ་མཛད་པའི་དྲི་བྲལ་འོད་དཀར་དཀྱིལ་འཁོར་མི་གཙང་ར་རིས་་་་
གཡོགས་པའི་བདེན་དཔང་ཞིག་ཏུ་མི་འགྱུར་རམ་ཞེ་ན། མགུར་དེ་རིགས་སྐྱེས་ཕོ་མོའི་
སྤྱིར་བཏང་གི་ཆགས་གླུ་ལྟ་བུར་གོ་བ་བླངས་ན་དེ་ལྟར་འགྱུར་ཡང་། དེའི་བརྗོད་བྱ་དང་
དགོངས་གཞི་ཕོ་མོའི་ཆགས་པ་ཁོ་ན་ཡིན་ངེས་ཀྱི་སྒྲུབ་བྱེད་རྡོ་རྗེ་གཏན་ཚིགས་སུ་ལ་ཡོད།
སངས་རྒྱས་ཀྱི་བཀའ་ཐུན་མོང་བ་འཁོར་ལོ་རིམ་པ་གསུམ་ལ་སྤྱི་དང་བྱེ་བྲག་གི་དྲང་ངེས་
དང་ལྡེམ་དགོངས་འབྱེད་རྒྱུ་ཡོད་ཅིང་། ཐུན་མོང་མ་ཡིན་པ་གསང་སྔགས་ཀྱི་རྒྱུད་ལ་
ཚུལ་བཞི་བརྒྱ་དྲུག་གི་བཤད་པ་འཇུག་རྒྱུ་ཡོད་པར་མཁས་པའི་ཁྲོད་དུ་རླུང་ལྟར་གྲགས་
ཤིང་། སྙན་ངག་ལ་ཡང་། ཇི་སྐད་དུ། སྙན་ངག་མཁན་ཆེན་རྣམས་ཀྱི་ངག་རྣམས་
ལས། །སླར་ཡང་དངོས་པོ་གཞན་ཉིད་རྟོགས་པ་ཡོད། །གང་དེ་གྲགས་པའི་ཆ་ཤས་བྲལ་
བ་སྣང་། ། ཞེས་དང་། བརྗོད་རིམ་སྟོབས་ལས་དངོས་དང་ནི། ། ཟབ་མོ་དག་ཀྱང་་
གསལ་བ་སྟེ། ། ཞེས་དང༌། དངོས་པོ་འགའ་ལ་བསམ་བྱས་ནས། ། དེ་དང་མཚུངས་
པའི་དངོས་པོ་གཞན། ། བསྡུས་པའི་ཚུལ་གྱིས་བརྗོད་བྱེད་པ། ། དེ་ནི་བསྡུས་པ་བརྗོད་
པར་འདོད། །ཅེས་དང་། ཚད་མ་མདོ་ལས། རང་གི་རྐྱེན་དང་རྗེས་འབྲེལ་བས། །
117



རྣམ་པ་དུ་མ་སོ་སོར་རྟོགས། །ཞེས་དང༌། རྣམ་འགྲེལ་ལས། སྒྲ་ནི་བརྗོད་འདོད་རྗེས་
འབྲང་ཕྱིར། །མ་བརྗོད་ནའང་འདོད་པས་ཁྱབ། ། ཅེས་དང༌། སྒྲ་ནི་བརྡ་ལ་བརྟེན་པ་
ཅན། །དེ་ཡང་འདོད་ཙམ་རྟེན་པ་ཡིན། །ཞེས་གསུངས་པ་ལྟར་རྗོད་བྱེད་ཚིག་སྤྱི་དང་།
ཁྱད་པར་སྙན་ཚིག་སོགས་ལ་དངོས་ཀྱི་བརྗོད་བྱ་དང་། ཞེན་པའི་བརྗོད་བྱ། སྒྲ་ཇི་
བཞིན་པ་དང་། སྒྲ་ཇི་བཞིན་པ་མ་ཡིན་པ་སོགས་ཀྱི་ངོ་དོན་སོ་སོར་འབྱེད་རྒྱུ་ཡོད་པ་མ་
ཟད། གསུང་གཅིག་ཉིད་དུ་གསུངས་ན་ཡང་། །དུ་མ་ཉིད་དུ་སོ་སོར་སྣང་། ཞེས་པ་
ལྟར། ཚིག་གཅིག་ལ་ཡང་མི་རང་རང་གི་བག་ཆགས་དང་གོ་སྟོབས་བློ་ཚོད་ལས་དོན་
ཆེས་ ཐ་དད་ པར་འགྱུར་འགྲོ་བ་མང་བས། པདྨ་ཞེས་བརྗོད་ན་འདམ་སྐྱེས་དང་།
བུང་བ་ཞེས་བརྗོད་ན་ར་ཡིག་གཉིས་པ་སྟོན་པ་ཡིན་པས་ཁྱབ་ན། བོད་མཁས་པའི་སྙན་
ངག་སྦྱར་གཟུགས་ཀྱི་དཔེར་བརྗོད་དུ། རྩྭ་ ཡི་ མཛེས་སྤྱིར་ལྷན་སྐྱེས་རྡུལ་ཟ་བའི། །
དགའ་བའི་རོལ་རྩེད་ཅི་ཡང་ཉམས་སུ་མྱོང་། །ཞེས་པ་ཡང་མེ་ཏོག་པདྨའི་སྦུབས་སུ་བུང་
བས་སྦྲང་རྩི་རོལ་བའི་རྩེ་དགའ་ཉམས་སུ་མྱོང་ངོ་ཞེས་པ་ལས་འོས་མེད་པས། ཚོགས་
པར་དབྱུང་དུ་མི་རུང་བའི་བཙོག་གཏམ་དུ་ག་ལ་འགྱུར། དེ་བཞིན་དུ་བུད་མེད་ཀྱི་མིང་
གིས་བརྗོད་ན་བརྗོད་བྱ་བུད་མེད་དང༌། ཆགས་པའི་མིང་གིས་བརྗོད་ན་ཆགས་པ་
བརྗོད་པ་ཡིན་ན། སྒྲའི་བསྟན་བཅོས་ལས་བྱུང་བའི་བུད་མེད་ཀྱི་རྟགས་དང་སྔགས་ཀྱི་
གཞུང་ལས་བྱུང་བའི་ཆགས་པ་ཆེན་པོ་ཞེས་པ། སྒྲའི་ཁྱད་པར་དང་། སྙིང་རྗེ་ཆེན་པོ་
སྟོན་པར་ག་ལ་འགྱུར། དེས་ན་ཚངས་དབྱངས་རྒྱ་མཚོའི་གསུང་མགུར་སྐོར་ཡང་ངེས་
དོན་དམ་པའི་གསུང་དུ་ཡིད་ཆེས་གཞིར་བཞག་གིས་ཚིག་གི་ཤུན་པ་བཤུས་ནས་ངེས་དོན་
གྱི་དགོངས་པ་ཟབ་མོ་འཚོལ་དགོས་པར་སྣང་། །
ང་རང་གི་ལྟ་ཚུལ་ལ། ཚངས་དབྱངས་པའི་མགུར་དེའི་ནང་ན་མ་འོངས་ལུང་
བསྟན་དང་། ཡུལ་དུས་དང་སྤྱི་ཚོགས་སྲིད་དོན་གྱི་གནས་ཚུལ་མཚོན་པ་ཡང་ཡོད་མོད།
མང་ཤོས་ཟབ་རྒྱས་ཆོས་ཀྱི་གནས་ལུགས་དཔེ་ཡི་སྒོ་ནས་བསྟན་པར་སྣང་ངོ༌། །འདིར་
དཔེ་མཚོན་ཙམ་ཞིག་བཤད་ན།
དང་པོ། ལུང་བསྟན་གྱི་སྐོར།
དཔེར་ན། བྱ་དེ་ཁྲུང་ཁྲུང་དཀར་པོ། ། གཤོག་རྩལ་ང་ལ་གཡོར་དང་། ། ཐག་
རིང་ས་ལ་མི་འགྲོ། །ལི་ཐང་བསྐོར་ནས་སླེབས་ཡོང་། །
118



ཞེས་དང༌། །
ད་ལྟའི་ཚེ་ཐུང་འདི་ལ། །དེ་ཁ་ཙམ་ཞིག་ཞུས་ནས། ། །
རྟིང་མ་བྱིས་པའི་ལོ་ལ། །མཇལ་འཛོམ་ཨེ་ཡོང་བལྟའོ། །
ཞེས་པའི་ཤོ་ལོ་ཀ་གཉིས་རྒྱལ་དབང་བདུན་པའི་ལུང་བསྟན་ཡིན་པར་སྔར་ནས་རླུང་ལྟར་
གྲགས་ཤིང་། དེ་ཡང་ལྷ་བཟང་ཁཱང་གིས་ཚངས་དབྱངས་པ་རྒྱལ་བའི་ཁྲི་ལས་ཕབ་སྟེ་རྒྱ་
ནག་ཏུ་ཁྱེར་པའི་ཕྱིར་ལོ་ས་བྱི (སྤྱི་ལོ1708) ལ། ཡང་སྲིད་རྒྱལ་བ་བསྐལ་བཟང་རྒྱུ་
མཚོ་ཁམས་ལི་ཐང་ཐུབ་ཆེན་བྱམས་པ་གླིང་གི་ཞོལ་གྲོང་དུ་འཁྲུངས་པ་དེ་བསྟན་པ་རེད།
དེས་ན་ཚངས་དབྱངས་པ་རྒྱ་ནག་ཏུ་བརྫངས་པའི་ལམ་ཁར་མཚོ་སྔོན་ཀུན་དགའ་ནོར་
ནས་ སྐུ་ གཤེགས་ པ་ མིན་ ན། དེའི་ ཕྱིར་ ལོ་ ཡང་སྲིད་ བྱོན་ པ་ མི་ འགལ་ལམ་ཞེ་ན།
འཇིག་རྟེན་ལུགས་ལ་འགལ་བ་ལྟར་སྣང་ཡང་། ཆོས་ལུགས་ལ་མི་འགལ་ཚུལ་བདག་
གིས་ཚངས་དབྱངས་པའི་སྐུ་ཚེ་སྨད་ཀྱི་མཛད་རྣམ་ཤེས་བྱེད་དུ་བཤད་ཟིན་ཅིང༌། ད་
དུང་དོགས་པ་ཡོད་ན་དབུ་ཕར་སོགས་ཀྱི་གཞུང་ལ་གཟིགས་འཚལ། །
གཞན་ཡང་། འཕྱོངས་རྒྱས་ལྕང་གླིང་གྲུ་བཞི། །མཇལ་མོ་བསོད་ནམས་དཔལ་
འཛོམས། ། ཐག་རིང་རྒྱང་ལ་མི་འགྲོ། །མཇལ་འཛོམས་ལས་ཀྱིས་ལོས་ཡོང་། ། ཞེས་པ་
ཚངས་དབྱངས་པ་མདོ་སྨད་ཀྱི་བསྟན་དོན་སྐྱོང་སྐབས། རྒྱ་ནག་ཕོ་བྲང་དུ་བཙོན་དུ་
བཅུག་པའི་སྡེ་སྲིད་སངས་རྒྱས་རྒྱ་མཚོའི་སྲས་སྲས་མོ་སོགས་དང་སྲང་བར་དུ་ཕྲད་ཅིང་།
སྲས་མོས་གསེར་གྱི་སོར་གདུབ་བསྔོ་རྟེན་དུ་ཕུལ་བ་སོགས་ལྷ་བཙུན་པའི་གསུང་གི་སྐུ་ཚེ་
སྨད་ཀྱི་མཛད་རྣམ་དུ་བཀོད་པའི་གནས་ཚུལ་དེ་དང་སྦྱར་ན་ཤིན་ཏུ་འབྱོར་འདུག་གོ།
ཕ་ཡུལ་ས་ཐག་རིང་ནས། །དྲིན་ཅན་ཕ་མ་མི་འདུག །
མེད་ཀྱང་སྡུག་རྒྱུ་མི་འདུག ། མ་ལས་ལྷག་པ་ཡོད་དོ། །
མ་ལས་ལྷག་པའི་བྱམས་པ། །ལ་མོ་རྒྱབ་ན་ཡོད་དོ། །
ཞེས་པས། ཕ་ས་ཕ་ཡུལ་བསྐྱུར་ནས། ཐག་རིང་མདོ་སྨད་དཔའ་རིས་དང་སོག་ཡུལ་
སོགས་སུ་ཕེབས་དགོས་པ་དང༌། དེ་ན་མ་ལས་ལྷག་པའི་བྱམས་པ་སྟེ་དངོས་ཀྱི་གདུལ་བྱ་
ཡོད་པར་བསྟན།
ཆུ་མོ་འཁྲུགས་ཀྱང་འཁྲུགས་ཤོག ། ཉ་མོ་འཕར་ཀྱང་འཕར་ཤོག །
མཚོ་སྨན་རྒྱལ་མོ་མི་འཇོག ། ཟླ་གྲོགས་སྤུན་གྲོགས་བཏང་ཡོང་། །
ཞེས་པ་ལྷ་བཟང་ཁཱང་གིས་དབང་རྩོད་ཀྱི་ཉོག་ཟིང་སློང་བ་དང༌། སྐུ་ཉིད་རྒྱལ་བའི་གོ་
གནས་ཕབ་སྟེ་རྒྱ་ནག་ཏུ་ཁྱེར་བ་དང༌། མཚོ་སྨན་ཁྲི་གཤོག་རྒྱལ་མོའི་ཕྱོགས་ཀྱི་མི་དང་
119



མི་མ་ཡིན། འདོད་ཁམས་དབང་མོ་སོགས་ཀྱིས་གྲོགས་བྱེད་པར་འགྱུར་བ་སོགས་ལྷ་
བཙུན་རྣམ་ཐར་དུ་འཁོད་པའི་འབྱུང་འགྱུར་དེ་དག་བསྟན། ཡང་།
ཀུ་མུད་དཀར་པོའི་རྒྱང་བཀྲག ། འཛམ་གླིང་སྤྱི་ལ་ཤར་བྱུང་། །
པདྨ་གེ་སར་སྡོང་པོ། །འབྲས་བུ་ཟུར་དུ་རྒྱུས་སྐབས། །
བྱ་ང་ཨ་བོ་ནེ་ཙོ། །སྐྱོ་རོགས་བྱེད་པར་སླེབས་ཡོང་། །
ཞེས་པའི་ཚིག་རྐང་དང་པོ་གཉིས་རྒྱལ་དབང་ཕྱག་ན་པདྨོའི་བསྟན་སྲིད་ཀྱི་འཕྲིན་
ལས་ཀུ་མུད་དཀར་པོའི་བཀྲག་མདངས་ཡུལ་དབུས་གཙང་ཙམ་མིན་པར་ཨ་ མདོ་སོག་
ཡུལ་རྒྱ་ནག་སོགས་རྒྱལ་ཁམས་ཡངས་པོར་ཁྱབ་པའི་མ་འོངས་འབྱུང་འགྱུར་དེ་བསྟན།
ཚིག་རྐང་ཕྱི་མ་བཞིས་སྡེ་སྲིད་སངས་རྒྱས་རྒྱ་མཚོའི་ཡང་སྲིད་སོག་ཡུལ་ཨ་ལག་ཤར་བྱོན་
ནས་འགྲོ་དོན་མཛད་པ་དང༌། དུས་དེར་ཁོང་རང་ཉིད་ཡུལ་དེར་ཕེབས་ནས་རྗེས་་
འཛིན་བྱེད་པ་སོགས་ལུང་བསྟན་གསལ་བར་བྱས་སོ། ། སྡེ་སྲིད་ཀྱི་ཡང་སྲིད་ཀྱི་རྒྱུ་མཚན་
སྐུ་ཚེ་སྨད་ཀྱི་རྣམ་ཐར་ལས་གསལ། རྒྱལ་དབང་འདི་བ་དགུང་ལོ་སོ་བཞིའི་ཐོག་ཨ་ལག་
ཤར་ཕེབས་སྐབས། ཐོག་མར་བཛྲ་ཐེ་ཇིའི་ཁྱིམ་གཞིས་སུ་ཕེབས་ཤིང་། སྐབས་དེར་
བཛྲ་ཐེ་ཇིའི་བུ་ཆུང་ལོ་གཉིས་པ་ཞིག་གོག་ནས་སོང་སྟེ་རྗེ་ཉིད་ཀྱི་སྐུ་པང་དུ་བསྡད་ཅིང་།
ཁོང་གིས་ཨ་ཙ་མ་གསུངས་ནས་ཐུགས་ཤིན་ཏུ་མྱོས་པའི་རྣམ་འགྱུར་གྱིས་བྱིས་པའི་མགོ་ལ་
ཕྱག་གིས་བྱུག་པ་གནང་ཞིང༌། ཕྱི་ཉིན་ཚེ་དབང་བསྩལ། ཕྱིས་སུ་ཁོང་གིས་བྱིས་པ་དེ་
གམ་བཅར་དུ་བཞག་ནས་ནང་སྲས་གཅིག་ཏུ་བསྐྱངས་ཤིང་དབུས་གཙང་དུ་སློབ་གཉེར་
ལ་བརྫངས་ནས་ལྷ་རམས་མིང་བཏགས་ཐོབ། མཁས་པའི་སྙན་གྲགས་རྒྱས་ནས་ལྷ་
བཙུན་པཎྜི་ཏ་ཞེས་གྲགས་པ། རྗེ་འདིའི་སྐུ་ཚེ་སྨད་ཀྱི་རྣམ་ཐར་སོགས་བརྩམས་ཤིང་།
རྗེ་འདི་བ་དགོངས་པ་ཞིང་གཞན་དུ་གཏད་རྗེས་གདུང་རྟེན་བཞེངས་པ་དང་། སྤྲུལ་སྐུ་
བཙལ་ནས་ཁྲིར་འགོད་བྱས་ཤིང་ཡོངས་འཛིན་སོགས་གནང་བའི་སྐྱེས་ཆེན་དམ་པ་དེ་
ཉིད། ཚངས་དབྱངས་པ་སྐུ་ཉིད་ཀྱིས་སྡེ་སྲིད་སངས་རྒྱམ་པའི་སྐྱེ་བར་ངོས་འཛིན་་་་
གནང་ཞིང་དེ་ལ་སྐུ་ཕྲེང་དྲུག་བྱོན། དེའི་སྐུ་ཕྲེང་རིམ་བྱོན་ལ་སྡེ་སྲིད་ཧུ་ཐོག་ཐུའི་མཚན་
གནས་སོགས་ཀྱང་ཡོད་པས་དེའི་ལོ་རྒྱུས་རགས་རིམ་ཞིག་བདག་གིས་ཚངས་དབྱངས་པའི་
སྐུ་ཚེ་སྨད་ཀྱི་རྣམ་ཐར་དུ་བཤད་ཟིན་པས་དེར་གཟིགས་པས་འཐུས།
120 །



གཉིས་པ།
ཡུལ་དུས་སྤྱི་ཚོགས་དང་སྲིད་དོན་
གྱི་གནས་ཚུལ་བསྟན་པ།
དཔེར་ན། ཁུ་བྱུག་མོན་ནས་ཡོང་བ། །ལྷ་ཤིང་བསམ་ནས་ཡོང་ཡོད། །
ལྷ་ཤིང་འགྱུར་མདོག་སྟོན་ནས། །ཁུ་བྱུག་མོན་ལ་ལོག་འགྲོ། །
ཞེས་པ། དགའ་ལྡན་ཕོ་བྲང་གི་བསྟན་སྲིད་ལ་དགོངས་ནས་མོན་ཡུལ་དུ་སྐྱེ་བ་བཞེས་
ནས་རྒྱལ་བའི་ཁྲིར་ཕེབས་པ་ཡིན་ཀྱང་། བོད་སོག་དབང་རྩོད་ཀྱི་ཟིང་ལོང་བར་ནས་
བསྟན་སྲིད་ཀྱི་ལྷ་ཤིང་སྔོན་མོ་རང་མདོག་འགྱུར་ཞིང་གསོན་ཉམས་ཤོར་བས། ཡིད་
བྱུང་ནས་གོ་གནས་འདིར་འདུག་མི་འདོད་དོ། །ཞེས་དང་།
མ་བྱས་མི་ཁ་སྡང་བ། །ང་དང་ཕོ་རོག་ནག་ཆུང་།
བྱས་ཀྱང་མི་ཁ་མི་འདུག ། ཁོང་དང་སྐྱ་ཁྲ་ཧོར་པ། །
ཞེས་པ་ཁོ་བསྟན་སྲིད་ལ་གནོད་པའི་བྱ་བ་ངན་པ་ཅི་ཡང་མ་བྱས་ཀྱང་གྲིབ་མ་ནག་ཅིང་མི་
ཁ་བརྒྱབ་ནས་དོན་མེད་སར་སྡང་ཞིང་མཐོ་བཙམས་པར་བྱེད་ལ། གཏེ་བོ་ཁོ་རང་ཚོ་སྐྱ་
ཁྲ་ཧོར་པ་བཞིན་དབང་ཤེད་ཀྱི་མཆེ་སྡེར་ངོམ་ནས་མི་བྱེད་དགུ་བྱེད་བྱས་རུང་གཞན་དག་
ཁ་ཙམ་ཡང་གྲག་མི་ཐུབ་བོ་ཞེས་ལྷ་བཟང་ཁཱང་སོགས་ཀྱི་སྤྱོད་ངན་ཐེར་འདོན་བྱས་པ་
དང་།
རྟ་ཕོ་རྒྱུག་པ་སྔ་སོང་། །སྲབ་མདའ་འཐེན་པ་ཕྱིས་སོང་། ། .
ལས་འཕྲོ་མེད་པའི་བྱམས་པ། །སྙིང་གཏམ་ཤོད་པ་སྔ་སོང་། །
ཞེས་པ། མཛའ་འབྲེལ་བྱེད་ཐབས་མེད་པའི་མི་ངན་གཡོ་ཁྲམ་ཅན་བུད་མེད་ངན་པ་ལྟ་
བུ་དེ་རིགས་ལ་བློ་ཕུག་གཏད་པས་ཕོངས་ཤིང་མ་ལེགས་སོ། ། མི་དེ་རིགས་ལ་སྔར་ནས་
རྟོག་དཔྱོད་བྱས་ཏེ་དོགས་གཟོན་བྱེད་དགོས་ཀྱང་དེ་མ་བྱས་པས་ད་ནི་ཐབས་ཅི་བྱས་ཀྱང་
འཕྱིས་ནས་འདུག་གོ ། ཞེས་དང་།
བྱ་དེ་སྨྲ་མཁན་ནེ་ཙོ། །ཁ་རོག་བཞུགས་རོགས་མཛོད་དང་། །
ལྕང་གླིང་ཨ་ལྕེ་འཇོལ་མོ། །གསུང་སྙན་སྒྱུར་དགོས་བྱས་བྱུང་། །
ཞེས་པ། ད་ལྟ་བདེན་གཏམ་སྨྲ་བའི་ནེ་ཙོ་ཁས་ཞན་པས་ཁ་ རོག་ སྡོད་དགོས་ཤིང་།
བཙན་པོ་དབང་ཤེད་ཅན་ལ་ངོཊདགའ་བྱེད་པའི་འཇོལ་མོ་དེ་རིགས་སྒྲོ་སྐུར་རྫུན་རླབས་
ཀྱི་གྲེ་འགྱུར་དབྱངས་སྙན་སྒྲོགས་པས་དུས་འདའ་བར་བྱེད་དོ། །ཞེས་དང༌།
121



ཤ་འཇམ་ཉལ་གཟན་ནང་གི ། སྙིང་ཐུབ་དུང་སེམས་ཅན་མ། །
ཨ་ལོའི་རྒྱུ་ནོར་འཕྲོག་པའི། །གཡོ་སྒྱུ་བཤད་པ་མིན་འགྲོ། །
ཞེས་པ། དུས་ངན་གྱི་མི་ལ་བློ་ཐུབ་དཀའ་བས། གཅེས་ཤིང་འཛུམ་འཛུམ་ཟོལ་གྱིས་
གམ་དུ་བཅར་བ་དག་ཀྱང་། རྒྱུ་ནོར་འདོད་པས་ལུས་བཙོང་བའི་སྨད་འཚོང་བཞིན།
དམིགས་བྱ་གཞན་ཞིག་ལ་དམིགས་ནས། གཡོ་སྒྱུ་བྱས་པ་མིན་ན་འགའ་བ་ལ། ཞེས་
དང་།
རང་སེམས་ཁ་བཏགས་དཀར་པོ། །ནག་ནོག་མེད་པ་ཞུས་ཡོད། ། །
མི་སེམས་སྣག་ཚའི་རི་མོ། །འབྲི་འདོད་ཡོད་ན་བྲིས་ཤོག །
ཅེས་པ། རང་སེམས་དམ་ཚིག་གཙང་ཞིང་ཆོས་སྲིད་ལུགས་གཉིས་དང་འགལ་བའི་ནག་
ཉེས་ཅི་ཡང་བྱས་མེད་པས་ནོངས་པ་མེད་དེ། གཞན་དག་གིས་མ་ཉེས་ཁག་གཡོག་གི་
ནག་ཉེས་འགེལ་འདོད་ན་འགེལ་དུ་ཆུག ཅེས་དང༌།
གཏམ་གསུམ་མི་ཁ་ངན་པས། །ས་སྟེང་ཀུན་ལ་ཁྱབ་སོང་། །
རང་ལ་དགའ་བའི་སྙིང་སྡུག ། མིག་གི་བར་ལ་ལོང་སོང་། །
ཞེས་པ། ཁོ་བོར་དོན་མེད་ཀྱི་རྫུན་ལྷུངས་བཏབ་སྟེ། མི་ཁ་ངན་པས་ས་སྟེང་ཁྱབ་པར་
བྱས་པས། སྔོན་ཆད་རང་ལ་དད་ཅིང་གུས་པའི་འཁོར་འབངས་རྣམས་ཀྱང་ད་ལྟ་སྙིང་
ཐག་ཇེ་རིང་དུ་སོང་ནས་ཐག་ཉེར་བཏུད་དུ་མི་འདོད་དོ། །ཞེས་དང་།
སྙིང་ཐུབ་རྐུ་ལ་ཤོར་སོང་། །མོ་ཆ་རྩིས་འབུལ་རན་སོང་། །
བུ་མོ་དུང་སེམས་ཅན་མ། །རྨི་ལམ་ནང་ལ་འཁོར་སོང་། །
ཞེས་པ། ཆོས་སྲིད་ལུགས་གཉིས་ཀྱི་དབང་ཆ་དེ་གཞན་གྱིས་འཕྲོགས་སོང་བས་ད་ནི་
མགོར་ཅི་ཡོང་མི་ཤེས་པས་ཐབས་བྱེད་རན་ཅིང་དོན་འདི་ལ་སེམས་ཁུར་ཤིན་ཏུ་ཆེ་ཞིང་།
ཧ་ཅང་ཡིད་འོང་བའི་བུ་མོ་དུང་སེམས་ཅན་མ་གཞན་ལག་ཏུ་ཤོར་བ་བཞིན། རྨི་ལམ་དུ་
ཡང་བརྗེད་མི་ཐུབ་བོ། །ཞེས་དང༌། །
རང་ལ་དགའ་བའི་བྱམས་པ། །གཞན་གྱི་འདུན་མར་བླངས་སོང་། །
ཁོག་ནད་སེམས་པའི་གཅོང་གིས། །ལུས་པོའི་ཤ་ཡང་སྐམ་སོང་། །
ཞེས་པ། རང་ལ་དགའ་བའི་ཆོས་སྲིད་ལུགས་གཉིས་ཀྱིས་མཐོ་བའི་མི་དབང་དེ་ཉིད།
ལུས་སྲོག་གཞན་དབང་དུ་གྱུར་ཅིང་། མི་འདོད་པའི་ཚོར་བ་ཤུགས་དྲག་འདིས་སྙིང་ལ་
ཤིན་ཏུ་གཟན་ཞིང་བཟོད་གླགས་མེད་པར་གྱུར་ཏོ། །ཞེས་དང༌།
122



ངང་བ་འདམ་ལ་ཆགས་ནས། །རེ་ཞིག་སྡོད་དགོས་བསམས་ཀྱང་། །
མཚོ་མོ་དར་ཁ་འགྲིགས་ནས། །རང་སེམས་ཁོ་ཐག་ཆོད་སོང་། །
ཞེས་པ། ཁོ་བོ་བསྟན་འགྲོའི་ཕན་བདེ་ལ་བསམས་ནས་རྒྱལ་བའི་གོ་གནས་འདིར་རེ་
ཞིག་སྡོད་དགོས་བསམས་ཀྱང་། ནག་ཕྱོགས་བདུད་ཀྱི་ཆོ་འཕྲུལ་ངན་དགུ་རྩོམ་པས་
སྡོད་མི་ཐུབ་པས། ད་ནི་སེམས་ཀྱི་ཁོ་ཐག་ཆོད་སོང་། ཞེས་དང་།
མེ་ཏོག་ནམ་ཟླ་ཡལ་སོང་། །གཡུ་སྦྲང་སེམས་པ་མ་སྐྱོ། །
བྱམས་པའི་ལས་འཕྲོ་ཟད་པར། །ང་ནི་སྐྱོ་རུ་མི་འདུག །
ཅེས་པ། དུས་དབང་གིས་བསྟན་འགྲོའི་ཕན་བདེའི་ལོངས་སྤྱོད་མེ་ཏོག་སད་ཀྱིས་བཅོམ་
པ་བཞིན་དུ་གྱུར་པ་འདི་ལ་ཀུན་གྱིས་སེམས་སྐྱོ་མ་གནང་ཞིག་འོ་སྐོལ་ཕན་ཚུན་འབྲལ་
དགོས་བྱུང་བ་འདི་ཡང་། མང་མང་གི་ལས་འཕྲོ་ཟད་པ་ཡིན་པས་སྐྱོ་ཡང་བྱེད་ཐབས་
བྲལ་བས་ཁོ་བོ་ལ་སྐྱོ་རྒྱུ་མི་འདུག་གོ ། ཞེས་པ་རེད། གསུང་མགུར་གྱི་ཁྲོད་དུ་འདིའི་
རིགས་ད་དུང་སྐོར་ཅིག་ཡོད་ཀྱང་ཡོངས་རྫོགས་འགྲེལ་ན་ཡིག་ཚོགས་ཆེ་བས་ཕྱོགས་་་
མཚོན་ཙམ་ཞིག་དེ་ཙམ་མོ། །
གསུམ་པ།
ཟབ་རྒྱས་ཆོས་ཀྱི་གནས་ལུགས་
སྟོན་པའི་སྐོར་ལ།
དཔེར་ན།
ནོར་བུ་རང་ལ་ཡོད་དུས། །ནོར་བུའི་ནོར་ཉམས་མ་ཆོད། །།
ནོར་བུ་མི་ལ་ཤོར་དུས། །སྙིང་རླུང་སྟོད་ལ་འཚང་བྱུང༌། །
ཞེས་པ་ནི། དལ་འབྱོར་གྱི་མི་ལུས་རིན་པོ་ཆེ་རྙེད་ཅིང༌། སྐྱིད་སྡུག་གི་འདམ་ཁ་རང་
ལ་ཡོད་དུས་ནོར་བུ་ཡིན་པར་ངོས་མ་ཟིན་པར་མི་ཚེ་སྟོང་ཟད་བྱས་ན། ལུས་སྲོག་གཞན་
དབང་དུ་གྱུར་ཏེ་གཤིན་རྗེའི་འཕྲང་ལམ་བརྒལ་ཚེ་ད་གཟོད་འགྱོད་དེ་སྙིང་རླུང་སྟོད་
འཚང་བ་ཞིག་འབྱུང་བར་གོར་མ་ཆག་ཅེས་དལ་འབྱོར་རྙེད་དཀའ་དོན་ཆེ་བ་བསྟན།
ན་ནིང་བཏབ་པའི་ལྗང་གཞོན། །ད་ལོ་སོག་མའི་ཕོན་ལྕོག །
ཕོ་གཞོན་རྒས་པའི་ལུས་པོ། ། ལྷོ་གཞུ་ལས་ཀྱང་གྱོང་བ། ། །
123



ཞེས་པ་ལྗང་གཞོན་སོག་མའི་ཕོན་པོར་གྱུར་པ་དང་། ཕོ་གཞོན་རྒས་ནས་ལུས་ཀྱི་མཉེན་
ཆ་ཤོར་བའི་དཔེ་ལས་འཆི་བ་མི་རྟག་པའི་ཆོས་ཉིད་བསྟན། །
ཤི་དེ་དམྱལ་བའི་ཡུལ་གྱི། །ཆོས་རྒྱལ་ལས་ཀྱི་མེ་ལོང༌། །
འདི་ནས་ཁྲིག་ཁྲིག་མི་འདུག ། དེ་ན་ཁྲིག་ཁྲིག་གནང་རྒྱུ། །
ཞེས་པ། ལས་དཀར་ནག་ལ་འབྲས་བུ་བདེ་སྡུག་སྨིན་པ་འཛོལ་བ་མེད་པས། ས་འདི་
ནས་མཐོང་ཆོས་མྱོང་འགྱུར་དུ་དེ་ལྟར་སྨིན་པའི་ཁྲིག་ཁྲིག་མེད་ཀྱང༌། གཤིན་རྗེའི་མེ་
ལོང་ནང་དུ་དཀར་ནག་ཤན་འབྱེད་འོང་བས། ས་རིམ་པ་བདུན་གྱི་འོག་ན་གནས་པའི་
གཤིན་རྗེའི་གྲོང་ཁྱེར་དེ་ན་ཁྲིག་ཁྲིག་གནང་ཡོང་། ཞེས་དང་།
ད་ལོ་བཏབ་པའི་ལོ་ཏོག ། སང་ཕོད་མ་སྨིན་ཟེར་ན། །
གནམ་གྱི་སྦྲང་ཆར་སིལ་མ། །ཐུགས་བསམ་བཞེས་རོགས་གནང་དང་། །
ཞེས་པ། རྒྱུ་ཚོགས་གྲངས་ཚང་ལས་འབྲས་བུ་འབྱུང་ངེས་པས། གལ་ཏེ་ས་བོན་་་་
བཏབ་ཀྱང་ལོ་ཏོག་མ་སྐྱེས་ན་ཆར་ཆུ་སོགས་ཀྱི་ཆ་རྐྱེན་ཚང་མ་ཚང་ལ་བརྟགས་དགོས་
འདུག་གོ། ། ཞེས་དང༌།
དཀར་ནག་ལས་ཀྱི་འབྲས་བུ། །ད་ལྟ་ལྐོག་ཏུ་བཏབ་ཀྱང་། །
འབྲས་བུ་སྦས་པས་མི་ཐུབ། །རང་རང་སོ་སོར་སྨིན་གིས། །
ཞེས་པའི་གོང་གི་ཤོ་ལོ་ཀ་འདི་གསུམ་གྱིས་ལས་རྒྱུ་འབྲས་བསྟན། །
ང་དང་ཚོང་འདུས་བུ་མོ། །ཚིག་གསུམ་དམ་བཅའི་མདུད་པ། །
ཁྲ་བོའི་སྦྲུལ་ལ་མ་བརྒྱབ། །རང་རང་ས་ལ་གྲོལ་སོང་། །
ཞེས་པ། མཛའ་བཤེས་རྣམས་ནི་ཚོང་འདུས་ཁར་ལྷན་དུ་ཕྲད་པའི་སྙིང་སྡུག་བུ་མོ་དང༌
འདྲ་སྟེ། ཕན་ཚུན་མཛའ་གཅུགས་ཀྱི་མདུད་པ་དམ་པོ་བརྒྱབ་ཀྱང༌། འདུས་མཐར་
བྲལ་ནས་རང་རང་སོ་སོའི་གནས་སུ་འདོང་བ་ལས་འོས་མེད་པས། མཛའ་གཅུགས་
མདུད་པ་དེ་ཡང་སྦྲུལ་མདུད་བཞིན་རང་ཞིག་ཏུ་འགྲོའོ། །ཞེས་དང་། །
འགྲོ་ཞོར་ལམ་བུའི་སྙིང་ཐུབ། །ལུས་དྲི་ཞིམ་པའི་བུ་མོ། །
གཡུ་ཆུང་གྲུ་དཀར་རྙེད་ནས། །སྐྱུར་བ་དེ་དང་འདྲ་བྱུང༌། །
ཞེས་པ། སྲིད་པའི་ཕུན་ཚོགས་འདི་དག་ལམ་ཁར་འཕྲད་པའི་སྙིང་ཐུབ་བྱམས་པ་དང་
འདྲ་བས། ཇི་ལྟར་མཛེས་ཡང་ཡུན་རིང་འགྲོགས་པའི་སྐལ་བ་མེད་པས་བསླུ་བའི་རང་
བཞིན་ལས་མ་འདས་ཤིང་། དཔེར་ན། གཡུ་གྲུ་དཀར་རྙེད་ནས་བོར་བ་ལྟར་རྙེད་ཚེ་
་
124



དགའ་ཞིང་བོར་ཚེ་སེམས་སྡུག་དེ་ལས་ལྷག་པ་ཞིག་སྐྱེད་པར་བྱེད་དོ། །ཞེས་དང༌།
དང་པོ་མ་མཐོང་ཆོག་པ། །སེམས་པ་ཤོར་དོན་མི་འདུག །
གཉིས་པ་མ་འདྲིས་ཆོག་པ། །སེམས་གཅོང་ཡོང་དོན་མི་འདུག །
ཅེས་ཏེ། སྲིད་པའི་མཛེས་སྡུག་ལོངས་སྤྱོད་རེག་མཐོང་གིས་སྲེད་པ་སྐྱེ་ཞིང་། མཐའ་
མི་བརྟན་པས་སེམས་གཅོང་གི་རྒྱུ་ལས་མ་འདས་ཞེས་གོང་གསལ་གྱི་ཚིག་འདི་དག་གིས་
སྲིད་པའི་ཕུན་ཚོགས་ཡིད་རྟོན་མེད་པའི་འཁོར་བའི་ཉེས་དམིགས་བསྟན།
་ བུ་མོར་འཆི་བ་མེད་ན། ། ཆང་ལ་འཛད་པ་མི་འདུག །
གཞོན་པའི་གཏན་གྱི་སྐྱབས་གནས། །འདི་ལ་བཅོལ་བས་ལོས་ཆོག །
ཅེས་པ། ཤེས་རབ་བུ་མོ་ཞིག་རང་ལ་ཡོད་ཅིང་། དེ་ཡང་ལང་ཚོའི་དཔལ་ཉམས་པ་
མེད་ན། སྡུག་བསྔལ་ལས་གྲོལ་ཞིང་གཏན་བདེ་དཔལ་ལ་རོལ་བའི་བདུད་རྩིའི་གོ་་་
འཕང་ཞིག་འཚོལ་དགོས་གདའ་ཞིང་། དེ་ལྟ་བུའི་བདེ་བའི་རོ་མཆོག་ལྡན་པའི་ཆོས་ཀྱི་
བདུད་རྩི་འཛད་མེད་དུ་ལོངས་སྤྱོད་རྒྱུ་མེད་པ་མིན་པས། བློ་གྲོས་གཞོན་པའི་སྐྱེ་བོ་
རྣམས། གཏན་གྱི་སྐྱབས་གནས་ཆོས་འདི་ལ་བཅོལ་ཆོག་གོ་ཞེས་པ་རེད། དེ་ཡང་
ཤེས་ རབ་ལ་བུད་མེད་ཀྱི་མིང་གིས་འབོད་པ་མདོ་སྔགས་ཀྱི་ གཞུང་དུ་གྲགས་ཆེ་ཞིང་།
དམ་པའི་ཆོས་ལ་བདུད་རྩིར་འབོད་པ་སྟོན་པ་བཅོམ་ལྡན་འདས་ཀྱིས། བདུད་རྩི་ལྟ་
བུའི་ཆོས་ཤིག་ཁོ་བོས་རྙེད། ཅེས་གསུངས་ཤིང༌། ཆང་ལ་བདུད་རྩིའི་སྒྲ་སྦྱར་བ་ནི་མཱ་
ཏ་ན་ཆང་དང་བདུད་རྩི་གཉིས་ལ་འཇུག་པའི་ཕྱིར། དེས་ན་ཚིག་འདིས་སྐྱབས་འགྲོ་
བྱེད་དགོས་པར་བསྟན།
ཆུ་བོ་ཡུར་བ་གང་ཡོད། །རྫིང་བུ་གཅིག་ཏུ་བསྐྱིལ་ཡོད། །
བློ་བག་དྲོད་པར་ཡོད་ན། །རྫིང་བུ་འདྲེན་པར་ཕེབས་ཤིག །
ཅེས་པ་ནི། བོད་ཡུལ་ན་མདོ་སྔགས་ཟབ་ཆོས་བརྒྱུད་པའི་ཡུར་བ་སོ་སོ་ནས་ཕེབས་པ་
རྫིང་བུ་གཅིག་ཏུ་འཁྱིལ་བ་ལྟ་བུ་ཡོད། བློ་བག་ཆེ་ཞིང་ཆོས་ལ་བྲོད་པའི་སེམས་ཡོད་ན།
བསྟན་མཁས་གཉིས་ལྡན་གྱི་བཤེས་གཉེན་བསྟེན་ནས། ཆོས་ཀྱི་བདུད་རྩི་རང་གི་བློ་ཡི་
རྫིང་བུར་འདྲེན་པར་ཕེབས་ཤིག ཅེས་བཤེས་ གཉེན་བསྟེན་ནས་ཆོས་ སློབ་པར་་་་་
གདམས་སོ། །
ས་དེ་ཁ་ཞུར་གཏིང་འཁྱགས། །རྟ་ཕོ་གཏོང་ས་མ་རེད། །
གསར་འགྲོགས་བྱམས་པའི་ཕྱོགས་སུ། །སྙིང་གཏམ་བཤད་ས་མ་རེད། །
ཅེས་ པ་ནི། ཆོས་བྱེད་ན་ཐོག་མར་ཁ་ཞེ་གཉིས་མེད་ཀྱི་དད་པའི་གཞི་བརྟན་པོ་ཞིག་
125



ཚུགས་དགོས་ཤིང་། ཁ་ཞུ་གཏིང་འཁྱགས་ཀྱི་ཐང་དུ་རྟ་ཕོ་བརྒྱུགས་ན་རྐང་འགྲེད་ཀྱི་
ཉེན་ཀ་ཆེ་བ་བཞིན། ཡིད་མི་བརྟན་ཅིང་བརྩོན་པའི་རྒྱུན་བསྲིངས་མི་ཐུབ་པའི་གསར་
འགྲོགས་སྣོད་མིན་རྣམས་ནི། ཟབ་རྒྱས་ཆོས་ཀྱི་སྙིང་གཏམ་བཤད་ས་མིན་ནོ། ། ཞེས་
ཆོས་ཀྱི་ཆ་རྐྱེན་དད་བརྩོན་བསྐྱེད་དགོས་པར་བསྟན། །
རྒྱབ་པའི་ནག་ཆུང་ཐེའུས། །གསུང་སྐད་འབྱོན་ནི་མི་ཤེས། །
ཁྲེལ་དང་གཞུང་གི་ཐེའུ། །སོ་སོའི་སེམས་ལ་སྐྱོན་དང༌། །
ཞེས་པས། ཐེའུ་ནི་གཏན་ཚིག་མཚོན་བྱེད་ཡིན་ལ། གཏན་ཚིག་དེ་ཁ་ལ་སྒྲོག་པ་དང་།
ཡི་གེར་བཀོད་པ་ཙམ་གྱིས་ཅི་ལ་ཕན་ཏེ། དེ་གསོན་པོ་མིན་ལ་བདེན་རྫུན་གྱི་རང་བཞིན་
མཚོན་མི་ནུས་ཕྱིར། མི་ཆོས་དང་ལྷ་ཆོས་གང་ཡང་བསམ་པའི་རང་བཞིན་བཟང་བ་
གལ་ཆེ་བས། ཁྲེལ་དང་ངོ་ཚ་ཤེས་ཤིང་གཞུང་རྒྱུད་བཟང་པོའི་རང་བཞིན་བརྟན་པ་མི་
འགྱུར་བའི་གཏན་ཚིག་གི་ཐེའུ་ཞིག་རང་རང་གི་སེམས་ཐོག་ཏུ་རྒྱུག་དགོས། ཞེས་དང༌།
སྤྲིན་པ་ཁ་སེར་གཏིང་ནག ། སད་དང་སེར་བའི་གཞི་མ། །
བཎ་དེ་སྐྱ་མིན་སེར་མིན། །སངས་རྒྱས་བསྟན་པའི་དགྲ་བོ། །
ཞེས་པ་ཡིག་དོན་དེ་ག་རང་ཡིན་ལ། དེས་བསྟན་པའི་གཞི་མ་སོ་ཐར་གྱི་ཚུལ་ཁྲིམས་ཡིན་
པས། ཚུལ་ཁྲིམས་ངོ་ལྐོག་མེད་པར་གཙང་སང་ངེ་བ་ཞིག་བསྲུང་དགོས་པར་བསྟན།
ངུར་སྨྲིག་མདོག་གིས་བསྒྱུར་བས། །བླ་མ་ཡོང་རྒྱུ་ཡིན་ན། ། །
མཚོ་སྟོད་གསེར་བྱ་ངང་པས། །འགྲོ་བ་འདྲེན་པར་འདུག་གོ །།
ཞེས་པ། གོས་སེར་སེར་དམར་དམར་གཡོགས་པ་ཙམ་གྱིས་འགྲོ་འདྲེན་གྱི་བླ་མའི་ཐ་
སྙད་ཐོགས་པ་མིན་ཏེ། ལུང་རྟོགས་ཡོན་ཏན་གྱི་ཆ་ནས་གཞན་ལས་ལྷག་པ་ཞིག་ཡིན་
དགོས་ཞེས་བླ་མ་ལ་བསྟན་མཁས་ཀྱི་ཡོན་ཏན་ཡོད་དགོས་པར་བསྟན།
དབུས་ཀྱི་རི་རྒྱལ་ལྷུན་པོ། །མ་འགྱུར་བརྟན་པར་བཞུགས་དང་། །
ཉི་མ་ཟླ་བའི་འཁོར་ཕྱོགས། །ནོར་ཡོང་བསམ་པ་མི་འདུག །
ཅེས་པ་ནི། སེམས་བསྐྱེད་ཐེག་མཆོག་ལམ་གྱི་གཞུང་ཤིང་སྟེ། གསུང་བ་ལྟར་གཞན་
ཕན་གྱི་བསམ་པ་ཆོས་ཀྱི་གླིང་བཞིའི་དབུས་ཀྱི་རི་རྒྱལ་ལྷུན་པོ་ལྟ་བུ་ཡིན་ལ། བརྟན་ཅིང་
མི་འགྱུར་བའི་ཐེག་ཆེན་སེམས་བསྐྱེད་ཀྱི་གཞི་ཚུགས་ན་ཉི་ཟླ་ལྟ་བུའི་ལྟ་སྒོམ་སྤྱོད་པའི་ལམ་
ཐམས་ཅད་ཀྱི་འཁོར་ཕྱོགས་མ་ནོར་བ་རང་གཤིས་ཀྱིས་འགྲུབ་འོང་ཞེས་ཐེག་ཆེན་སེམས་
བསྐྱེད་ཆོས་ཀྱི་རྩ་བར་བསྟན།
126



ཚེས་གསུམ་ཟླ་བ་དཀར་པོ། །དཀར་གོས་ནང་ནས་ཆོད་སོང་། །
བཅོ་ལྔའི་ནམ་དང་མཉམ་པའི། །ཞལ་བཞེས་གཅིག་ཀྱང་གནང་ཞུ། །
ཞེས་པ། སོ་སྐྱེས་ས་ནས་ཚེས་གསུམ་གྱི་ཟླ་ཚེས་ལྟ་བུའི་ལྷག་བསམ་སེམས་བསྐྱེད་རྒྱུད་ལ་
སྐྱེས་ན་དཀར་ཆོས་ཐམས་ཅད་ཀྱི་གཞི་ཐིང་བ་ཡིན་པས་དཀར་གོས་ནང་ནས་ཆོད་པ་ཡིན་
ཀྱང་། དེ་ཙམ་གྱིས་ཆོག་ཤེས་སུ་མི་བྱེད་པར་ཚོགས་གཉིས་དང་འབྲེལ་བའི་རླབས་ཆེན་
སྤྱོད་པའི་ལམ་གྱི་དཀར་ཆ་གོང་ནས་གོང་དུ་སྤེལ་ཏེ། སྤངས་རྟོགས་ཡོན་ཏན་གྱི་ཆ་ཤས་
ཡོངས་སུ་རྫོགས་ཤིང་། འཕྲིན་ལས་ཀྱི་འོད་དཀར་མཁའ་ཁྱབ་ཏུ་སྤྲོས་པའི་ཟླ་བས་་་
མཚན་པའི་བཅོ་ལྔའི་ནམ་མཁའ་ལྟ་བུའི་བླ་མེད་བྱང་ཆུབ་ཀྱི་གོ་འཕང་དོན་དུ་གཉེར་
དགོས་ཞེས་པར་གདམས།
ཤར་ཕྱོགས་རི་བོའི་རྩེ་ནས། །དཀར་གསལ་ཟླ་བ་ཤར་བྱུང༌། །
མ་སྐྱེས་ཨ་མའི་ཞལ་རས། །ཡིད་ལ་འཁོར་འཁོར་བྱས་བྱུང་། །
ཞེས་པ་ནི་མདོ་སྔགས་བསྟན་པའི་སྙིང་པོ་སྟོང་ཉིད་སྙིང་རྗེ་རྒྱུད་ལ་འཁྲུངས་ཚུལ་བསྟན་པ་
སྟེ། དེ་ལ་ཡང་མདོ་ལུགས་སུ་བཀྲལ་བ་དང་། སྔགས་བླ་མེད་ལུགས་སུ་བཀྲལ་བ་
གཉིས་ལས་དང་པོ་ནི་ཟླ་བ་ནི་དམིགས་མེད་སྙིང་རྗེ་ཆེན་པོས་དྲངས་པའི་སྟོང་ཉིད་མངོན་
སུམ་དུ་རྟོགས་པའི་ཟག་མེད་ཡེ་ཤེས་ཐུགས་རྒྱུད་ལ་འཁྲུངས་པར་བསྟན་པའོ། །དེ་ཡང་ཟླ་
བས་སྙིང་རྗེ་མཚོན་པ་མདོ་སྔགས་ཀྱི་གཞུང་དུ་གྲགས་ཆེ་ཞིང༌། ཨ་མ་སྟོང་ཉིད་ཀྱི་དོན་
དུ་གོ་བའང་ལྕང་སྐྱའི་ལྟ་མགུར་ཨ་མ་ངོས་འཛིན་དུ་སྟོང་ཉིད་ལ་ཨ་མ་རྒན་མོ་དང་། ཨ་
མ་དྲིན་ཅན་ཟེར་བ་ལྟ་བུ་སྟེ། དེའི་ཐད་ཀྱི་འགྲེལ་པར། ཨ་མ་རྒན་མོ་ཆོས་ཉིད་ཀྱི་
གནས་ལུགས་ཟུང་འཇུག་དབུ་མ་ཆེན་པོ་ལ་ཟེར་ཏེ། ཤེར་ཕྱིན་ནི་རྒྱལ་བ་ཐམས་ཅད་ཀྱི་
ཡུམ་ཡིན་པས་དེ་ལ་དེ་སྐད་དུ་བསྟན་ཏོ་ཞེས་འབྱུང་ངོ༌། །མ་སྐྱེས་ཨ་མ་ཞེས་པ་ནི་མ་སྐྱེས་
མ་འགག་ནམ་མཁའི་ངོ་བོ་ཉིད། ཅེས་འབྱུང་བ་ལྟར་སྟོང་ཉིད་སྤྲོས་བྲལ་དུ་སྟོན་པ་དང་།
ཨ་མའི་ཞལ་རས་ནི་ཆོས་ཉིད་ཀྱི་རང་ཞལ་ཏེ། གཅིག་མིན་གཞན་མིན་གྱི་ཨ་མའི་བཞིན་
རས་ཞེས་འབྱུང་བ་ལྟར་རོ། །གཉིས་པ་སྔགས་བླ་མེད་ལུགས་སུ་སྦྱར་ན་ཟླ་བ་ནི་དགའ་བ་
བཅུ་དྲུག་གི་ཆ་རྫོགས་པའི་ཡུལ་ཅན་མི་འགྱུར་བདེ་བ་སྙིང་རྗེ་ཆེན་པོ་དང་། མ་སྐྱེས་ཨ་
མའི་ཞལ་རས་ཡུལ་སྟོང་པ་ཉིད་ཀྱི་དོན་ཏེ། ཚིག་ཡོངས་རྫོགས་བདེ་སྟོང་ཟུང་འཇུག་
གམ་སྟོང་ཉིད་སྙིང་རྗེ་སྙིང་པོ་ཅན་གྱི་ལམ་རྒྱུད་ལ་འཁྲུངས་པར་བསྟན་པའོ། །
བྲིས་པའི་ཡི་གེ་ནག་ཆུང་། །ཆུ་དང་ཐིགས་པས་འཇིག་སོང་། །
མ་བྲིས་སེམས་ཀྱི་རི་མོ། །བསུབ་ཀྱང་སུབ་རྒྱུ་མི་འདུག ། ་
127
TZ/



ཅེས་པ་ནི། ཉོན་མོངས་བྲིས་པའི་ཡི་གེ་ནག་ཆུང་སྟེ་ཀུན་བཏགས་དངོས་གཉེན་མཐོང་
ལམ་མཉམ་བཞག་ཡེ་ཤེས་ཀྱིས་སྤོངས་པས་ཆུ་དང་ཐིགས་པས་འཇིག་སླ་ཞིང་། བདག་
འཛིན་ལྷན་སྐྱེས་མ་བྲིས་སེམས་ཀྱི་རི་མོ་དེ། ཡུན་རིང་པོར་བསྒོམ་ལམ་གྱིས་སྤོང་དགོས་
པས་བསུབ་ཀྱང་སུབ་དཀའ་བ་ཞེས་པའམ། ཡང་ན། བྲིས་པའི་ཡི་གེ་ནག་ཆུང་་་
སེམས་ཀྱི་དྲི་མ་གློ་བུར་བ་རྣམས། མདོ་སྔགས་ལམ་གྱི་ཆུ་དང་ཐིགས་པས་རིམ་གྱིས་
འཇིག་པར་གྱུར་ཅིང་། མ་བྲིས་སེམས་ཀྱི་རི་མོ་སྟེ། མ་བཅོས་ལྷུན་གྲུབ་གདོད་ནས་
དག་པའི་སེམས་རང་བཞིན་གྱིས་འོད་གསལ་བའི་ཆོས་ཉིད་དེ་བཞིན་ཉིད་དེ་རྟག་པ་ཡིན་
པས་སུབ་རྒྱུ་མེད་པ་སྟེ་བཅའ་བཅོས་བྱེད་རྒྱུ་མེད་དོ། །ཞེས་པར་བསྟན་ཏོ། ། །
སྒོམ་པ་བླ་མའི་ཞལ་རས། །ཡིད་ལ་འཆར་རྒྱུ་མི་འདུག །
མ་བསྒོམས་བྱམས་པའི་ཞལ་རས། །ཡིད་ལ་ཝལ་ལེ་ཝལ་ལེ། །།
ཞེས་པ་ལས་དང་པོ་བའི་སྒོམ་གྱི་གནས་སྐབས་ལ་སྦྱར་བ་དང༌། རྟོགས་པ་མཐོན་པོའི་
གནས་སྐབས་ལ་སྦྱར་བ་གཉིས་ལས། དང་པོའི་དབང་དུ་བྱས་ན། ལྷའི་རྣལ་འབྱོར་
བླ་མའི་ཞལ་རས། - བསྒོམས་ཀྱང་གསལ་སྣང་འཆར་དཀའ་ཞིང་། བག་ཆགས་མཐུག་
པའི་ཕྱི་རོལ་ཡུལ་གྱི་སྣང་བ་སྣ་ཚོགས་བྱམས་པའི་ཞལ་རས་ལྟ་བུ་འགག་དཀའ་ཞིང་ཝལ་
ལེར་ཝལ་ལེར་ཡིད་ལ་ཤར་རོ་ཞེས་དང་། གཉིས་པའི་དབང་དུ་བྱས་ན་མཉམ་བཞག་
དོན་དམ་འོད་གསལ་བདེ་བ་ཆེན་པོའི་ངང་དུ་གནས་པའི་ཚེ། དངོས་པོ་མེད་པས་སྒོམ་
པ་མེད། བསྒོམས་པ་བསྒོམ་པ་ཉིད་མ་ཡིན་ཞེས་གསུངས་པ་ལྟར། བསྒོམ་པའི་ཀུན་
རྫོབ་ཀྱི་ལྷའི་སྣང་བ་ནུབ་སྟེ། མ་བཅོས་ལྷུན་གྲུབ་གདོད་ནས་དག་པའི་ཆོས་སྐུ་ཀུན་
བཟང་བདག་མོའི་རང་ཞལ་མཛེས་སྡུག་བྱམས་པའི་ཞལ་རས་ཝལ་ལེར་མཐོང་ངོ་། །ཞེས་
པར་བསྟན། །
དག་པ་ཤེལ་གྱི་གངས་ཆུ། །ཀླུ་བདུད་རྡོ་རྗེ་ཟིལ་བ། །
བདུད་རྩི་སྨན་གྱི་ཕབ་རྒྱུན། །ཆང་མ་ཡེ་ཤེས་མཁའ་འགྲོ། །
དམ་ཚིག་གཙང་མས་བཏུང་ན། །ངན་སོང་མྱོང་དགོས་མི་འདུག །
ཅེས་པ་ནི། སྔགས་བླ་མེད་ཀྱི་བདེ་བ་ཆེན་པོའི་ལམ་ལ་སྦྱར་བ་སྟེ། དག་པ་ཤེལ་གྱི་
གངས་ཆུ་སྤྱི་བོའི་དཀར་ཆ་དང་། ཆང་མ་ཡེ་ཤེས་མཁའ་འགྲོ་ནང་གི་ཕག་མོ་ལྟེ་བའི་
དམར་ཆ་སྟེ། དེ་གཉིས་མཉམ་པར་སྦྱོར་བ་ལས་བྱུང་བའི་བདེ་བ་ཆེན་པོའི་ཡེ་ཤེས་ཀྱིས་
ངན་སོང་གི་རྒྱུན་གཅོད་པར་འགྱུར་རོ་ཞེས་བསྟན་ཏོ། ། ཀླུ་བདུད་རྡོ་རྗེ་ནི་དྲེག་གྲུམ་ཆུ་
སེར་སོགས་འཇོམས་པའི་རྩྭ་སྨན་ཞིག་གི་མིང་ཡིན་ལ་བདུད་རྩིའི་ཕབ་རྒྱུན་ཞེས་པ་དང་།
128



བཏུང་བ་སོགས་ལ་མཚོན་དོན་ཁྱད་པར་བ་རེ་ཡོད་ཀྱང་། གསང་སྒྲོགས་ཀྱི་ཉེས་པ་ཡོད་
པས་འདིར་དེ་ཙམ་གྱིས་ཆོག་པར་བྱས།
ཚེས་ཆེན་བཅོ་ལྔའི་ཟླ་བ། །ཡིན་པ་འདྲ་བ་འདུག་སྟེ། །
ཟླ་བའི་དཀྱིལ་འཁོར་རི་བོང་། །ཚེ་ཟད་ཚར་ནས་འདུག་གོ །
ཞེས་པ་ནི། ས་ལམ་རིམ་པར་བགྲོད་དེ་དཀར་ཆོས་ཀྱི་ཡོན་ཏན་བཅུ་དྲུག་ཆ་ཤས་ཡོངས་
སུ་རྫོགས་པའི་ཚེས་ཆེན་བཅོ་ལྔའི་ཟླ་བ་ལྟར་གྱུར་ཅིང་། སྒྲིབ་གཉིས་བག་ཆགས་དང་
བཅས་པའི་ར་རི་རི་བོང་དེ་ཚེ་ཟད་ཚར་ནས་མི་སྣང་བར་གྱུར་ཏོ། །ཞེས་དང༌། །
ཤ་འཇམ་ལུས་པོ་འབྲེལ་ཡང་། །བྱམས་པའི་གཏིང་ཚོད་མི་ལོན། །
ས་ལ་རི་མོ་བྲིས་པས། །ནམ་མཁའི་སྐར་ཚོད་ཐིག་བྱུང༌། །
ཞེས་པ་འཁོར་བ་ཐོག་མ་མེད་པ་ནས་ཤ་འཇམ་ལུས་པོ་འབྲེལ་བའི་བྱམས་པ་ལྟར་རང་དང་
མཛའ་གཅུགས་སུ་འབྲེལ་བའི་སེམས་ཀྱི་ཆོས་ཉིད་དྲི་མ་མེད་པའི་རང་བཞིན་དེ་གཏིང་
ཚོད་ལོན་དཀའ་ཞིང༌། ཐག་རིང་ནམ་མཁའི་དབྱིངས་སུ་འཁོར་བའི་སྐར་ཚོད་ས་ལ་
རྩིས་ཀྱི་རི་མོ་བྲིས་ན་ཤེས་པས་ཤེས་སླའོ་ཞེས་རང་སེམས་ཀྱི་ཆོས་ཉིད་རྟོགས་དཀའ་བར་
བསྟན་པ་སྟེ། མི་ལ་རས་པས། རང་སེམས་ལྷ་ཞལ་ལྟ་བ་འདི། །ཡི་དམ་ཕལ་གྱིས་དོ་
ཟླ་མིན། །ཞེས་པར་བྱུང་ངོ༌། །
ཁྱི་དེ་སྟག་ཁྱི་གཟིག་ཁྱི། ། ལྡག་ཁ་སྟེར་ནས་འདྲིས་སོང་། །
ནང་གི་སྟག་མོ་རིས་འཛོམས། །འདྲིས་ནས་ཐུ་རུ་ལང་སོང་། །
ཞེས་པ་ནི། སྟག་ཁྱི་གཟིག་ཁྱི་ལྟ་བུའི་ཕྱི་རོལ་གྱི་དགྲ་རྣམས་བཀུར་སྟི་བྱས་ནས་མཛའ་
མཐུན་བྱས་ན་གྲོགས་སུ་འགྱུར་ནས་གནོད་པ་མི་བྱེད་ལ། སེམས་ཀྱི་ནང་གི་ཉོན་མོངས་
དུག་གསུམ་སྟག་མོ་རིས་འཛོམས་དེ་འདྲིས་ཀྱིན་འདྲིས་ཀྱིན་སྡུག་ཇེ་ཐུར་སོང་ནས་རང་
ཉིད་ཉམས་པར་བྱེད་དོ་ཞེས་པ་ཡིན་ལ། དེ་ནི་སྤྱོད་འཇུག་ཏུ། མཐུན་པར་རིམ་གྲོ་
བསྟེན་བྱས་ན། །ཐམས་ཅད་ཕན་དང་བདེ་བྱེད་ན། །ཉོན་མོངས་རྣམས་ནི་བསྟེན་བྱས་
ན། །ཕྱིར་ཞིང་སྡུག་བསྔལ་གནོད་པ་བྱེད། །ཅེས་གསུངས་པ་དང་དོན་འདྲའོ། །
སྙིང་ཐུབ་བྱ་རྡོ་ལམ་ཕྲད། ། ཨ་མ་ཆང་མས་སྦྱར་བྱུང་། ། །
ལན་ཆགས་བུ་ལོན་བྱུང་ན། །འཚོ་སྐྱོང་ཁྱོད་རས་གནང་ཞུ། །
ཞེས་པ་སྙིང་ཐུབ་ནི་བླ་མེད་བདེ་བ་ཆེན་པོའི་གོ་འཕང་ལ་འགོད་པའི་ལམ་དང༌། བྱ་རྡོ་
ལམ་འཕྲད་ནི་སྟབས་ལེགས་ནས་ལམ་མཆོག་དེ་ལྟ་བུ་དང་འཕྲད་པ་དང༌། ཨ་མ་ཆང་མ་
ནི་དབང་མཆོག་རྣམ་བཞིའི་འཆི་མེད་བདུད་རྩི་སྩོལ་བའི་དྲིན་ཅན་བླ་མ་དང་། སྦྱར་བ་
129



ནི་ལམ་མཆོག་དེ་ལ་དབང་ཁྲིད་གདམས་ངག་གིས་མཚམས་སྦྱོར་བྱས་པ་དང་། ལན་
ཆགས་བུ་ལོན་ནི་རང་གི་སྔོན་ལས་ཀྱི་རྣམ་སྨིན་བག་ཆགས་དང་འཕྲལ་གྱི་འགལ་རྐྱེན་བར་
ཆད་དེ། དེ་ཅི་བྱུང་ཡང་བླ་མ་ལ་གསོལ་བ་འདེབས་ཤིང་བླ་མས་ཕ་མས་བུ་ལ་ཇི་བཞིན་
འཚོ་སྐྱོང་གནང་བར་ཞུ་དགོས་ཞེས་སྐྱབས་འགྲོ་དང་བླ་མའི་རྣལ་འབྱོར་བསྟན།
སེམས་པ་འདི་ལ་འགྲོ་འགྲོ། །དམ་པའི་ཆོས་ལ་ཕྱིན་ན། །
ཚེ་གཅིག་ལུས་གཅིག་ཉིད་ལ། །སངས་རྒྱས་ཐོབ་པ་འདུག་གོ
ཞེས་པའི་ཤོ་ལོ་ཀ་འདིའི་ཚིག་རྐང་དང་པོའི“འདི་ལ”ཞེས་པ“སྲིད་པའི་བདེ་བ་འདི་ལ”
ཞེས་པ་སྟེ་གཞན་དག་ཚིག་གི་ངོ་གདོང་གི་དོན་ལྟར་གོ་སླའོ། །
རྩི་ཐོག་བ་མོའི་ཁ་ལ། །སྐྱི་སེར་རླུང་གི་ཕོ་ཉ། ། །
མེ་ཏོག་སྦྲང་བུ་གཉིས་ཀྱི། །འབྲེལ་མཚམས་བྱེད་མཁན་ལོས་ཡིན། །
ཞེས་པ་ནི་རླུང་དྷུ་ཏིར་ཐིམ་པ་མཚོན་པ་སྟེ། དེ་ཡང་རྩི་ཐོག་ནི་སྙིང་ཁའི་རྩ་དབུ་མ་
མཆོག་དང་། བ་མོ་ནི་བྷ་སནྟའི་ཐིག་ལེ་བ་མོ་ལྟར་འཛག་པ་དེ་དང་། སྐྱི་སེར་རླུང་གི་
ཕོ་ཉ་ནི་རོ་རྐྱང་གཉིས་སུ་རྒྱུ་བའི་རླུང་དང༌། མེ་ཏོག་དང་སྦྲང་བུ་ནི་གཟུང་འཛིན་ཐ་
དད་དུ་སྣང་བའི་རྣམ་པར་རྟོག་པ་སྟེ། མདོར་ན་རོ་རྐྱང་གཉིས་སུ་རྒྱུ་བའི་རླུང་དེ།
སྙིང་ཁའི་དྷཱུཏི་ལ་ཐིམ་པའི་ཚེ། གཟུང་འཛིན་གཉིས་སུ་སྣང་བའི་གཉིས་སྣང་གི་རྟོག་པ་
ནུབ་ནས། བདེ་གསལ་མི་རྟོག་པའི་ཏིང་འཛིན་ཐོབ་པར་འགྱུར་རོ། །ཞེས་པར་བསྟན་
ཏོ། །
དམན་ཤར་སྐྱེ་འབྲས་མཚར་ལ། །ཇ་ཆང་འདོད་ཡོན་འཛོམས་པ། །
ཤི་ནས་ལྷ་ལུས་བླངས་ཀྱང་། །འདི་ལས་དགའ་ངེས་མི་འདུག །
ཅེས་པ་ནི། སྔགས་བླ་མེད་ཀྱི་སྤྲོས་བཅས་སྤྲོས་མེད་ཀྱི་སྤྱོད་པ་བསྟན་པ་སྟེ། ཞིབ་པར་
བསྐྱེད་རྫོགས་ཀྱི་གཞུང་རྣམས་ལས་ཤེས་པར་བྱའོ། །
ཆུ་དང་འོ་མ་འདྲེས་པ། །འབྱེད་མཁན་གསེར་གྱི་རུས་སྦལ། །
སྙིང་སྡུག་ཤ་སེམས་འདྲེས་པ། །དབྱེ་མཁན་སུ་ཡང་མི་འདུག །
ཅེས་པ་འདིས་སྔགས་ལམ་གྱི་འབྲས་བུ་མཐར་ཐུག་ཟུང་འཇུག་གི་གོ་འཕང་བསྟན་པ་སྟེ།
དེ་ཡང་སྙིང་སྡུག་ནི་མཚན་དཔེ་སྤྲས་པས་ལྟ་ན་སྡུག་པ་དང་། ཤུ་ནི་ལུས་ཏེ་དག་པའི་སྒྱུ་
ལུས་དང་། སེམས་ནི་དོན་གྱི་འོད་གསལ་བདེ་བ་ཆེན་པོའི་ཡེ་ཤེས་དང་། འདྲེས་པ་ནི་
ཟུང་དུ་འཇུག་པ་དང༌། དབྱེ་མཁན་མི་འདུག་ཅེས་པ་ནི་མི་ཕྱེད་པ་སྟེ་རྡོ་རྗེ་ཞེས་པའོ། །
མདོར་ན། སྒྱུ་ལུས་འོད་གསལ་ཟུང་དུ་འཇུག་པའི་སྐུ་དེ་རྟག་བརྟན་མི་འགྱུར་རྡོ་
130



རྗེའི་རང་བཞིན་ཅན་ནོ། །ཞེས་པར་བསྟན་པ་རེད། །
་མགུར་ཚིག་གཞན་དག་ལ་ཡང་། བློ་ལས་འདས་པའི་ཡུལ་ལ་ལྟོས། །ཚིག་ལས་
འདས་པའི་དོན་ལ་ལྟོས། །ཞེས་པ་ལྟར་ལུང་བསྟན་དང་། དུས་དེའི་གནས་ཚུལ་དང་།
ཟབ་རྒྱས་ཆོས་ཀྱི་གཞུང་ལུགས་གང་རུང་དང་འབྲེལ་བའི་ངེས་དོན་གྱི་དགོངས་པ་འགྲེལ་
ཚུལ་རེ་ཡོད་ཀྱང་། མགུར་ཚིག་ཡོངས་རྫོགས་ལ་འགྲེལ་བརྒྱབ་ན་ཡིག་ཚོགས་རྒྱས་འགྲོ་
བས་ཕྱོགས་མཚོན་ཙམ་ཞིག་བཀོད་པ་ཡིན་ལ། ཁོ་བོའི་དགོངས་པ་འགྲེལ་ཚུལ་འདི་
མཐའ་གཅིག་ཏུ་འགྲིག་པའི་ངེས་པ་ག་ལ་ཡོད་ཀྱང༌། རྒྱལ་བ་ཚངས་དབྱངས་པ་འདི་བ་
འཕགས་པའི་གང་ཟག་ཁྱད་པར་ཅན་ཡིན་པའི་སྒྲུབ་བྱེད་མང་དུ་མཐོང་བས། དེའི་
མཛད་སྤྱོད་དང་གསུང་མགུར་གང་ཡང་སོ་སྐྱེས་འཆིང་བ་ཀུན་ལྡན་ཕལ་གྱི་བྱ་སྤྱོད་དང་
ཆགས་ གླུ་ ཙམ་མིན་པར་དགོངས་ གཞི་ ཟབ་ མོ་ ཞིག་ཡོད་པར་གོར་མ་ཆག་ སྙམ་ཞིང་།
སྤྱིར་རྗོད་བྱེད་ཀྱི་ཚིག་ལ་དངོས་དང་ཞེན་པའི་བརྗོད་བྱ་དང་སྒྲ་ཇི་བཞིན་པ་ཡིན་མིན་ཅི་
རིགས་ཡོད་པ་དང༌། ཁྱད་པར་སྙན་ཚིག་ལ་བསྡུས་བརྗོད་དང་སྦས་དོན་དང་གབ་ཚིག་
སོགས་མང་བས་རང་གི་གོ་བ་དང་ཉམས་མྱོང་ལ་བརྟེན་ནས་བརྗོད་བྱ་དངོས་གང་ཡིན་
དཔྱད་དགོས་པ་མང་བས་མཐའ་གཅིག་ཏུ་འདི་ཡིན་ཞེས་ཐག་གཅོད་བྱེད་དཀའ་བ་དང་།
རང་རང་གི་ལྟ་བ་དང་འདུ་ཤེས་ཀྱི་ཁྱད་པར་ལས་དངོས་པོ་གཅིག་ལའང་ལྷ་ཡིས་བདུད་རྩི་
དང་མི་ཡིས་ཆུ། ཡི་དྭགས་ཀྱིས་རྣག་ཁྲག་ཏུ་མཐོང་བའི་དཔེ་ལྟར་གང་ཟག་གཅིག་དང་།
ཚིག་གཅིག་ལ་ཡང་བཟང་ངན་གྱི་ལྟ་ཚུལ་དང་། གོ་བ་ལེན་ཚུལ་མི་གཅིག་པ་ལུགས་ཐ་
དད་པ་དུ་མ་འབྱུང་བ་འཇིག་རྟེན་གྱི་ཆོས་ཉིད་ཡིན་པས་ཡིན་གཅིག་མིན་གཉིས་ཀྱི་ཁ་ཚོན་
གཅོད་པ་རྟོགས་ལྡན་མཁས་པའི་ལུགས་ལས་འགལ་བ་ཡིན་ལ། མགུར་འདི་སྤྱི་ཚོགས་
དང་ཆབ་སྲིད་ཀྱི་གནས་ཚུལ་དང་སྦྱར་ནས་འགྲེལ་བ་རྒྱའི་མཁས་པའི་ཁྲོད་ན་ཡོད་ལ།
སྔགས་ལམ་ལ་སྦྱར་ནས་འགྲེལ་བ་སྔོན་ཆད་ཡོད་མྱོང་ཞེས་ཚོར་ཡང་བདག་གིས་མཇལ་མ་
མྱོང་ཞིང་མང་མང་གིས་སྤྱིར་བཏང་གི་གླུ་གཞས་ལྟ་བུར་བཟུང་ནས་ཆོགས་གླུར་གོ་བ་ལེན་
ཡང་། དེ་ནི་ནོར་བུའི་འབྱུང་གནས་རྒྱ་མཚོ་ཆེན་པོ་དང་། ཆར་ཆུ་བསགས་པའི་རྫིང་
བུ་གཉིས་རྒྱ་དཔངས་དང་ཡོན་ཏན་མཉམ་པར་བཟུང་བ་ལྟ་བུ་ཡིན་པས། འཐད་པར་
འགངས་མི་སེམས་ཞིང༌། རང་གིས་མགུར་དེ་གསུང་བ་པོ་དང༌། གསུང་བའི་མགུར་
གཉིས་ཡ་མ་བྲལ་བར་བཟུང་ནས་བློ་ངོར་བདེ་བའི་དཔྱད་པ་ཅི་ཐོངས་བྱས་ཀྱང་འཕགས་
ཆེན་དམ་པའི་ཐུགས་དགོངས་དཔོགས་དཀའ་བས་ཕྱོགས་ཙམ་ཡང་སོང་ཡོད་མེད་མི་ཤེས་
པས། ཕྱོགས་འདི་ལ་ཐུགས་དཔྱད་བཏང་བའི་མཁས་དབང་རྣམས་ནས་དགག་བཞག་
བདུད་རྩིའི་རྒྱུན་བཞིན་ལྷུག་པར་སྩོལ་ཅིག་གུ། ། ། །
131，



བོད་རྒྱལ་སྲོང་བཙན་སྒམ་པོ་ནས་གླང་དར་བར་
གྱི་བཙན་པོ་རིམ་བྱོན་འཁྲུངས་འདས་ཀྱི་ལོ་
ཚིགས་སོགས་ལ་དཔྱད་པ་ལུང་རིགས་
བདུད་རྩིའི་རྒྱུན་བཟང་། །
གླེང་གཞི།
གངས་རིའི་ལྗོངས་སུ་གནས་པའི་བོད་མི་རིགས་འདི་མི་རྒྱུད་མཆེད་སྔ་ཞིང་བློ་མིག་
ཕྱེ་སྔ་བའི་འཛམ་གླིང་གི་མི་རིགས་ཤིག་ཡིན་པར་རྒྱལ་ཁབ་ཕྱི་ནང་ཀུན་ཏུ་རླུང་ལྟར་གྲགས་
ཤིང༌། བོད་མི་རང་གིས་ཀྱང་རང་གི་མི་རིགས་ལོ་རྒྱུས་རིང་བ་དང་རིག་གནས་དར་སྔ་
བའི་ཆ་ནས་མི་རིགས་གཞན་དག་གི་མདུན་དུ་ངོ་གནོང་མི་དགོས་བསམ་གྱིན་ཡོད་ལ་
བདེན་པ་ཡང་རེད་མོད། བློ་རྣལ་དུ་ཕབ་ནས་ཞིབ་ཏུ་འདངས་བརྒྱབ་ན་ད་སྔ་ཡན་ཆོད་
ཡི་གེར་འཁོད་པའི་ལོ་རྒྱུས་ཧ་ཅང་རིང་རྒྱུ་མེད་ལ། དེའི་ནང་ན་ཡང་ཧ་ལམ་ལོ་ཚིགས་
འཇོག་རྒྱུ་རྙེད་པའི་ལོ་རྒྱུས་མང་མཐའ་ལོ་ཉིས་སྟོང་ལྔ་བརྒྱ་ལྷག་ཙམ་དང༌། ཚད་ཐུབ་ཀྱི་
ཁུངས་དང་སྦྱར་ནས་ལོ་ཚིགས་གཏན་འབེབས་བྱེད་ཐུབ་པའི་ལོ་རྒྱུས་ལོ་སྟོང་དང་བཞི་
བརྒྱ་ལྷག་ལས་མེད་དོ། ། འགོས་ལོ་གཞོན་ནུ་དཔལ་གྱིས་བོད་ཀྱི་ཡུལ་འདི་ཡང་རྒྱ་གར་
དང་འདྲ་བར། ཡུལ་དང་མི་ལ་སོགས་པ་གནས་པའི་བསྐལ་བ་ནས་བྱུང་བར་བྱས་ན་
ལུང་དང་རིགས་པའི་གནོད་པ་མེད་ཅིང་། ཞེས་གསུངས་པ་ཐུགས་ཤིན་ཏུ་མད་པར་
སྣང་ལ། དེའི་དབང་དུ་བཏང་ན་བོད་ཀྱི་ལོ་རྒྱུས་ཐོག་ན་ད་དུང་ཡུན་རིང་པོ་ཞིག་གི་
བར་སྟོང་ཡོད་པས། རྡོ་རིང་དང་ཡིག་ཚངས་གཏེར་མ། འདབས་འབྲེལ་གྱི་མི་རིགས་
གཞན་དག་གི་ལོ་རྒྱུས་ཡིག་ཚང། ས་འོག་ནས་བྱུང་བའི་གནའ་རྫས། དམངས་ཁྲོད་
ཀྱི་སྒྲུང་དང་གཏམ་རྒྱུད། གླུ་དང་གཏམ་ཡན་ཆད་རྟོག་དཔྱོད་བྱས་ནས་གཉའ་ཁྲི་
བཙན་པོ་ཡན་ཆད་ཀྱི་ལོ་རྒྱུས་ཀྱི་ཧོར་ཁོངས་དེ་བསབ་དགོས་འདུག་སྟེ། དེ་མ་བྱས་ན་ལོ་
རྒྱུས་རིང་ཞེས་པའི་སེང་གེ་ངར་སྐད་དེ་ཡང་འདོན་དཀའ་ཚོད་དུ་འདུག རང་རེའི་མི་
132



རྒྱུད་ཀྱི་ཐོག་མ་སྤྲེའུ་དང་བྲག་སྲིན་མོ་ལ་གཏུགས་བའི་གཏམ་རྒྱུད་དེ། སྤྲ་ལས་མིར་གྱུར་
བའི་ཚན་རིག་གི་བཤད་ལུགས་དང་གཅིག་པས། དེང་སང་འཛམ་གླིང་ན་ལོ་རྒྱུས་ཀྱི་
རིན་ཐང་མཐོ་གྲས་སུ་འཛིན་གིན་ཡོད་མོད། དེ་ནི་མི་ཡི་སྤྱི་ཚོགས་གསར་དུ་ཆགས་པའི་
དུས་ཀྱི་གནས་ཚུལ་ཡིན་པས་གཉའ་ཁྲི་བཙན་པོའི་བར་ལོ་གྲངས་འབུམ་གཏེར་མང་པོ་
ཞིག་གི་བར་ཐུག་ཡོད་པར་ཆ་འཇོག་དགོས་ཏེ། ཉེ་ཆར་གྱི་ལོ་སྟོང་ཕྲག་གི་ལོ་རྒྱུས་ཤིག་
མིན། གངས་རིའི་ལྗོངས་ཡང་དང་པོ་ཆུ་ཡིས་གང་། བར་དུ་ཆུ་བྲི་ཞིང་རྩི་ཤིང་ནགས་
ཚལ་དང་རི་དྭགས་གཅན་གཟན་སོགས་སྐྱེས་པའི་གཏམ་དེ་ཡང་ལོ་རྒྱུས་ཀྱི་བདེན་ཚད་
མཐོ་བར་སྣང་ཡང་ཆགས་བསྐལ་དང་གནས་བསྐལ་ལ་སྦྱར་དགོས་ཏེ། ཉེ་ཆར་ལོ་ཁྲི་
ཁྲག་ཅིག་གི་ལོ་རྒྱུས་ཤིག་ཀྱང་ག་ལ་ཡིན་ཏེ་མིན་ནོ། ཡིག་ཚང་རྙིང་བ་ལ་གཙིགས་སུ་
འཛིན་པའི་དཔའ་བོ་གཙུག་ལག་ཕྲེང་བའི་དེབ་ཐེར་མཁས་པའི་དགའ་སྟོན་དུ་གཉའ་ཁྲི་
བཙན་པོ་ཡན་ཆད། གནོད་སྦྱིན་ནག་པོ་བདུད་རེ་ཏེ་མགོ་ཡག སྲིན་པོ་གཉའ་རེང་
ཁྲག་མིག དམར་འཇམ་ལྷ་རྨུ་རྒྱལ་ཁོ་རྗེ། ཀྲོག་ཀྲོག་འདྲེ། མ་སངས་རུས་དགུ་ཀླུ།
རྒྱལ་བོ། འགོང་བོ་སོགས་ཀྱིས་རིམ་པར་བོད་ཡུལ་བཟུང་བར་བཤད་པའི་གཏམ་རྒྱུད་
དེ་རྒྱུ་མཚན་ཆེ་སྙམ་སྟེ། མིང་གི་སྟེང་ན་བོན་ཤན་ཞུགས་ནས་མི་མ་ཡིན་ལྷ་འདྲེ་རྒྱལ་
འགོང་བོ་སོགས་སུ་འབོད་ཀྱང་དོན་དུ་མི་ལས་མ་འདས་སོ། །དེ་རིགས་མི་མིན་ཟེར་ན་
གཉའ་ཁྲི་བཙན་པོ་ཡན་ཆོད་གངས་རིའི་ལྗོངས་ན་མི་མེད་ཟེར་བའི་ལོ་རྒྱུས་ཀྱི་སྤྱི་བབ་དང་
མི་མཐུན་པའི་རྣམ་གཞག་ཅིག་ཁས་ལེན་པའམ། རང་གི་མེས་པོ་བདུད་དང་སྲིན་པོ་ལྷ་
འདྲེ་རྒྱལ་འགོང་སོགས་ཀྱི་གྲལ་དུ་འཕུད་པ་ལས་འོས་མེད་དོ། །གཏམ་རྒྱུད་དེའི་ནང་གི་
ཡུལ་གྱི་མིང་བཟང་ཡུལ་བཟང་རྒྱུན། ཁ་རག་རོང་དགུ ནག་པོ་དགུ་ཡུལ། གུང་
ཐང་། ད་འཕྲང་ཅང་འཕྲང་། ལང་ཏང་ལིང་ཏིང་། བོད་ཁ་ཉ་དྲུག བོད་ཁམས་
གླིང་དགུ སྟོང་སྡེ་བཅོ་བརྒྱད་སོགས་དང་། རྒྱལ་རབས་ཀྱི་རིམ་པར་བྱུང་བའི་ལག་
ཆ་ མདའ་ གཞུ། སྟ་རེ་དགྲ་ སྟེ་ རྐང་དང་སྒྱོགས། ཆུ་གྲི་ཞགས་པ། འུར་རྡོ།
དོང་རལ་གོ་ཆ་ཕུབ་ཆུང་སོགས་ཀྱི་སྟེང་ན་དཔྱད་རྒྱུ་ཤིན་ཏུ་ཆེ་བར་སྣང་། གཉའ་ཁྲི་
བཙན་པོ་ནས་གནམ་རི་སྲོང་བཙན་བར་གྱི་རྒྱལ་རབས་སོ་གཉིས་རིང་ལ་ལོ་རྒྱུས་ཟུར་ཙམ་
ཡོད་པའི་རྒྱལ་བོ་གཉའ་ཁྲི་བཙན་པོ། གྲི་གུམ་བཙན་པོ། སྤུ་སྡེ་གུང་རྒྱལ། ཐོ་ཐོ་རི།
སྟག་རི་གཉན་གཟིགས། གནམ་རི་སྲོང་བཙན་དྲུག་ལས། གཞན་རྣམས་མིང་གི་་
གྲངས་འདྲེན་ཙམ་ལས་མེད་ལ། མིང་དང་གྲངས་ཀྱང་ཕྱི་རབས་ཀྱི་ལོ་རྒྱུས་རྣམས་སུ་ཁ་
མི་འཆམས། ད་ ལྟ་ ངེད་ ཅག་ རིག་ རྒྱུ་ ཡོད་ པའི་ ལོ་ རྒྱུས་ ཕལ་ཆེར་ཞིག་ གི་ནང་ན།།
གཉའ་ཁྲི་བཙན་པོ་ནས་གནམ་རི་སྲོང་བཙན་བར་གྱི་ལོ་རྒྱུས་མིང་ཙམ་ལས་མེད་པ་ཡང་།
133



ir
ཕྱི་རབས་ཀྱི་ལོ་རྒྱུས་འབྲི་མཁན་རྣམས་ཀྱིས་སྔོན་གྱི་ཡིག་ཚང་ཉམས་ཆེ་བའི་སྐྱོན་གྱིས་
ཐབས་མེད་དུ་གྱུར་བ་ལས་ཤོག་སྣག་ལ་གྲོན་ཆུང་བྱས་པ་ག་ལ་ཡིན། བོད་ཀྱི་ལོ་རྒྱུས་
ཐོག་ཏུ་བན་བོན་འཐབ་རྩོད་དང་། འབངས་གྱེན་ལོག་དང༌། ས་རྩོད་དམག་རྒྱག་གི་
དུས་འགྱུར་ལན་མང་བྱུང་བས། ལོ་རྒྱུས་ཡིག་ཚང་ཉམས་ནུབ་ཏུ་སོང་བ་དེ། བོད་མི་
རིགས་ཀྱི་གྱོང་ཙམ་མིན་པར་འཛམ་གླིང་སྤྱིའི་རིག་གནས་སོགས་ཀྱི་གྱོང་ཆེན་པོ་ཞིག་རེད་
མོད། དེའི་རིན་ཐང་ཤེས་ནས་སྲུང་སྐྱོབ་བྱེད་མཁན་གནའ་ནས་ད་ལྟའི་བར་དུ་ཤིན་ཏུ་
ཉུང་ཞིང་། གཏོར་བརླག་བྱེད་མཁན་རྒྱུན་མ་ཆད་པ་འདི་རྒྱུ་མཚན་ཅི་ལ་ཐུག་ཡོད་
བསམ་བློ་གཏོང་དགོས་པར་སྣང་། སྲོང་བཙན་སྒམ་པོ་ནས་གླང་དར་བར་གྱི་སྲིད་སྐྱོང་
རྒྱལ་རབས་དགུའི་ལོ་རྒྱུས། དེའི་སྔོན་གྱི་རྒྱལ་རབས་དག་ལ་བལྟས་ན་འཁྲུངས་འདས་
ཀྱི་ལོ་ཚིགས་དང་བྱས་རྗེས་སོགས་ཀྱང་རགས་རིམ་ཙམ་ཡོད་མོད། ད་ལྟ་རང་རེའི་མིག་
ལམ་ན་རིག་རྒྱུ་ཡོད་པའི་ལོ་རྒྱུས་དེབ་ཐེར་ཕལ་ཆེར། གླང་དར་མས་ཆོས་བསྣུབས་པ་
དང་། ཡུམ་བརྟན་འོད་སྲུང་ནང་འཁྲུགས་ལང་བ་དང༌། འབངས་གྱེན་ལོག་ཆེན་པོ་
དང་ས་འགུལ་ཆེན་པོ་སོགས་བསྟུད་མར་བྱུང་སྟེ། སྔོན་གྱི་ཡིག་ཚང་ཕལ་ཆེར་མེད་
བརླག་ཏུ་བཏང་ཚར་རྗེས། ལོ་ཉིས་བརྒྱ་ལྷག་གི་རྗེས་སུ་རིམ་པར་བྱུང་བ་ཡིན་སྟབས།
བསྟན་བསྣུབས་ཡན་ཆད་ཀྱི་ལོ་རྒྱུས་ལོ་ཚིགས་ཐད་དག་མི་དག་ཅི་རིགས་ཡོད། དཔེར་
ན་སྦ་གསལ་སྣང་གིས་བརྩམས་པར་གྲགས་པའི་སྦ་བཞེད་ཅེས་པ་དེའི། བརྡ་དང་ཡི་
གེའི་སྡེབ་སྦྱོར་ཚིག་གི་སྡེབ་སྦྱོར་གང་ལ་བལྟས་ཀྱང་། ཁྲི་སྲོང་ལྡེ་བཙན་གྱི་སྐུ་རིང་ལ་
ཐོག་དང་པོར་རབ་ཏུ་བྱུང་བའི་སད་མི་བདུན་གྲས་ཀྱི་སྦ་གསལ་སྣང་དེས་བརྩམས་པ་མིན་
པར་ཐག་གིས་ཆོད། བོན་བསྟན་རྣམ་བཤད་དུ་དྲངས་པའི་རྒྱལ་རབས་དེ་རིགས་ཀྱང་
ཚིག་དོན་གང་ལ་བརྟགས་ཀྱང་གཏེར་མར་སྒྲོ་བཏགས་པའི་ཕྱིས་བྱུང་བཅོས་མ་ཤ་སྟག་སྟེ།
ཝ་གཤེད་མཛེས་མར་བརྫུས་ཀྱང་ཝ་རྔ་འཇོལ་ལེར་འདུག་པའི་དཔེར་སོང་འདུག་པས་
རྣམ་དཔྱོད་ཅན་ཞིག་གིས་བརྟགས་ན་བཅོས་མའི་རྟགས་མཐོང་སླ། དེ་དང་དེ་འདྲ་
བའི་གཏེར་ཡིག་བཅོས་མའང་མི་ཉུང་། དེ་རིགས་ལ་ལུང་རིགས་ཀྱི་དཔྱད་པ་མ་ཞུགས་
པར། བླུན་པོ་དད་པའི་རྗེས་འབྲང་གི་རྣམ་ཐར་ལྷུར་བཞེས་ན་ནོར་འཁྲུལ་གྱི་གཡང་ལ་
མི་ལྷུང་བར་འགྲོས་མེད། ཡིག་ཚང་རྫུན་མ་དེ་ལྟ་བུའི་རྗེས་སུ་འབྲངས་ནས་ནོར་འཁྲུལ་
བྱུང་བའི་ལོ་ རྒྱུས་སྨྲ་བ་ཡང་མང་དུ་བདོག དེའི་གནད་ཀྱིས། མཁས་གྲུབ་རྗེས།
“གཏམ་རྒྱུད་སྔ་མའི་ཟེར་སྒྲོས་ཙམ་གྱི་རྗེས་སུ་འབྲངས་པའི་རྣམ་བཞག་དེ་དག་ལ་སྙིང་པོ་
ཅི་ཡང་ཡོད་པ་མ་ཡིན” གསུངས་ཤིང༌། དཔའ་བོ་གཙུག་ལག་ཕྲེང་བས་ཀྱང་། “ཕྱི་
རབས་ཀྱི་རྩོམ་ཁོ་ནར་སྣང་བས་དཔྱད་མི་བཟོད” གསུངས་པ་ནད་ཐོག་གི་མེ་བཙའ་ལྟ་
_134



བུར་སྣང་། ཕྱི་རབས་པའི་ལོ་རྒྱུས་དེབ་ཐེར་ནང་དུ་ནོར་འཁྲུལ་བྱུང་ཡོད་ས་གཙོ་ཆེ་བ་
གསུམ་ཡོད་དེ། དང་བོ། ལོ་ཁམས་དང་ལོ་རྟགས་ནོར་བ། དཔེར་ན་སྲོང་བཙན་
སྒམ་པོའི་འཁྲུངས་ལོ་མེ་གླང་ཡིན་ཟེར་བ་དང༌། ས་གླང་ཡིན་ཟེར་བ་ལུགས་གཉིས་དང་།
ཁྲི་སྲོང་ལྡེ་བཙན་གྱི་འཁྲུངས་ལོ་ལ་ས་རྟ། ལྕགས་རྟ། ཆུ་རྟ། ཡོས་བུ། ས་སྟག
ས་སྤྲེལ་སོགས་བཤད་ཚུལ་དྲུག་ཡོད། དེབ་དཀར་དུ། སྤྱིར་བོད་ཀྱི་ལོ་རྒྱུས་རྙིང་བའི་
རིགས་ལ་གླང་སྟག་སོགས་ཀྱི་ལོ་ཙམ་ལས། ལོ་ཁམས་བཤད་པ་ཡེ་མེད་པས། རབ་
བྱུང་དང་པོ་ཡན་ཆད་ཀྱི་ལོ་ཚིགས་རྣམས་གཏན་ལ་འབེབས་ཚེ་ལོ་རྒྱུས་ཤིན་ཏུ་མང་བོ་
བསྡུར་ནས་དཔྱད་དགོས་ཞེས་པ་ཤིན་ཏུ་བདེན་པར་སྣང་། ཏུན་ཧོང་ཡིག་རྙིང་ནང་ན་
ཁྱིའི་ལོ་ལ་བབ་སྟེ། རྟ་ཡི་ལོ་ལ་བབ་སྟེ་སོགས་སུ་བྲིས་ཡོད་པ་མ་གཏོགས། ལྕགས་ཁྱི་
དང་ཆུ་རྟ་སོགས་བྲིས་པའི་ལོ་ཁམས་ནི་ཕྱི་རབས་ཀྱི་ལོ་རྒྱུས་སྨྲ་བ་རྣམས་ཀྱིས་ཕྱག་རྗེས་སུ་
གསལ་བས་དག་མི་དག་ཅི་རིགས་ཡོད་དེ་དེའི་གནད་ཀྱིས་ལོ་ཁམས་དེད་ནས་བལྟས་ན་
སྲོང་བཙན་འཁྲུངས་ལོ་གླང་ཡིན་པ་ལོ་རྒྱུས་ཀུན་ཁ་འཆམས། ཁྲི་སྲོང་ལྡེ་བཙན་གྱི་
འཁྲུངས་ལོ་ལ་ཡོས། སྟག སྤྲེལ། རྟ་བཞི་ཡོད་པའི་དང་བོའི་ཁུངས་སྦ་བཞེད།
གཉིས་པའི་ཁུངས་གཡུ་ཐོག་རྙིང་མའི་རྣམ་ཐར། གསུམ་པའི་ཁུངས་ས་སྐྱའི་ཡིག་རྙིང་
ལས་མེད་པས་ཚད་མར་འཛིན་མཁན་ཉུང་ལ་ལོ་རྒྱུས་མང་ཤོས་རྟ་ལོར་ཁ་འཆམས། །
སྲོང་བཙན་སྒམ་པོའི་འཁྲུངས་ལོ་གང་ཡིན། ཏུང་ཧོང་ཡིག་རྙིང་གི་ཤོག་དྲིལ་མི་
ཚང་བས་ཆད་ནས་མེད། རྒྱ་ནག་གི་ཐང་ཡིག་གསར་རྙིང་དུ་ཀྲིན་ཀོན་ཁྲི་ལོ་བརྒྱད་པ་སྟེ་
སྲོང་བཙན་དགུང་ལོ་རེ་དྲུག་སྟེང་རྒྱ་བོད་ཕན་ཚུན་ཕོ་ཉ་འགྲོ་འོང་གི་འབྲེལ་ཚུགས་པ་ཡིན་
པས་དེ་སྔོན་གྱི་ལོ་ཚིགས་ཡང་མེད་མོད། སྐུ་འདས་པའི་ལོ་ལྕགས་ཁྱི་ཡིན་པར་ཏུན་ཧོང་
ཡིག་རྙིང་། ཐང་གི་ཡིག་ཚང་། བོད་ཕྱི་རབས་པའི་འཁྲུངས་ལོ་ས་གླིང་འདོད་པའི་ལོ་
རྒྱུས་ཀུན་ཁ་འཆམས་ཤིང་བསྟན་བསྣུབས་ལོ་ཚིགས་དང་དེ་བར་གྱི་སྲིད་སྐྱོང་ལོ་གྲངས་
སྟེང་ནས་ཀྱང་གཏན་ལ་ཕེབས་ཤིང་། འདས་ལོའི་ལོ་ཚིགས་དེའི་སྟེང་ནས་ཡར་བསློག་
གིས་བརྩིས་པས་ལོ་གྱ་གཉིས་པ་ས་གླང་འཐད་ལྡན་དང་། མེ་གླང་ནོར་ཡོད་པ་ཐག་ཆོད་
འགྲོ། ཁྲི་སྲོང་ལྡེ་བཙན་གྱི་འཁྲུངས་ལོའི་ལོ་ཁམས་ཡར། མེས་ཨག་ཚོམ་གཤེགས་པའི་
ལོ་ཚིགས། ཁྲི་སྲོང་ལྡེ་བཙན་ཁྲིར་འཁོད་དུས་ཀྱི་ལོ་ཚིགས། སྲོང་བཙན་འདས་རྗེས་
མང་སྲོང་། འདུས་སྲོང༌། མེས་ཨག་ཚོམ་གསུམ་གྱི་སྲིད་སྐྱོང་ལོ་གྲངས་སྟེང་ནས་ཆུ་རྟ་
ཡིན་པར་ངེས་ཐུབ་ཅིང༌། ཏུན་ཧོང་ཡིག་ཚང་དུ་འཁོད་པའི་ལོ་ཚིགས་དང་མཐུན་པས་
ན། ས་རྟ་དང་ལྕགས་རྟར་བྱས་པ་གང་ཡང་ནོར་ཡོད་པ་ཐག་རྦད་ཀྱིས་ཆོད། སྲོང་
བཙན་གྱི་འཁྲུངས་ལོའི་ལོ་ཁམས་སྟེང་ནས་ནོར་འཁྲུལ་བྱུང་བ་དང་རྒྱལ་བོ་རྣམས་ཀྱི་སྲིད་
135



སྐྱོང་ལོ་གྲངས་དང་ཚེ་ཚད་སོགས་འདོད་ལུགས་མི་གཅིག་པས། རྒྱལ་བོ་སོ་སོ་་་་
འཁྲུངས་འདས་ཀྱི་ལོ་རྟགས་ལོ་གྲངས་སྟེང་དུ་རྙོག་རྫོབ་ཇེ་མང་དང་ལོ་རྒྱུས་ངོ་མ་དང་བར་
ཐག་ཇེ་རིང་དུ་སོང་བ་རེད། ཡང་དཔེར་ན། ཁྲི་སྲོང་ལྡེ་བཙན་གྱི་རིང་ལ་བོད་དམག་
གིས་རྒྱ་ནག་རྒྱལ་ས་ཁྲང་ཨན་བླངས་ཤིང་། ཐང་དེད་ཙུང་ཤིན་ཅུར་བྲོས་པའི་དོན་ཆེན་
གྱི་ལོ་ཚིགས་དེ། ཏུན་ཧོང་ཡིག་རྙིང་། ཐང་ཡིག་གསར་རྙིང༌། དཔའ་བོ་གཙུག་
ལག་ཕྲེང་པའི་ཆོས་འབྱུང་བཅས་པར་ཆུ་ཡོས་ཏེ་ཁྲི་སྲོང་ལྡེ་བཙན་གྱི་ཁྲི་ལོ་དགུ (སྤྱི་ལོ་
763) པ་ཡིན་པར་གསལ་འཁོད་བྱས་ཡོད་ཀྱང༌། ཕྱི་རབས་ཀྱི་ལོ་རྒྱུས་ལ་ལར་ཆུ་ཕག་
ཅེས་བྲིས་སྣང༌། དེ་ལྟ་བུའི་ནོར་འཁྲུལ་གཅིག་དང་གཉིས་མིན་ནོ། །
གཉིས་པ་ལོ་ཚིགས་ཀྱི་སྦྱར་གཞི་དུས་རབས་ནོར་བ། དཔེར་ན། སྲོང་བཙན་གྱི་
འཁྲུངས་ལོ་ལ་ས་གླང་དང་མེ་གླང་ཕྱེ་བ་ཙམ་གྱིས་མི་ཆོག་སྟེ། དུས་རབས་གང་དང་དྲུག་
ཅུ་སྐོར་སྔ་ཕྱི་གང་གི་ས་གླང་དང་མེ་གླང་ཡིན་པ་འབྱེད་དགོས། འདས་ལོ་ལྕགས་ཁྱི་ཡིན་
པར་ཐག་ཆོད་པས། འདས་ལོ་ལྕགས་ཁྱི་དང་དྲུག་ཅུ་སྐོར་གཅིག་གི་ས་ གླང་ཡིན་ན་
དགུང་ལོ་ཉེར་གཉིས་དང༌། མེ་གླང་ཡིན་ན་དགུང་ལོ་སོ་བཞི་ཡིན། དྲུག་ཅུ་སྐོར་སྔ་
མའི་ས་གླང་ཡིན་ན་དགུང་ལོ་གྱ་གཉིས་དང་། མེ་གླང་ཡིན་ན་དགུང་ལོ་གོ་བཞི་ཡིན་
པས་སྲོང་བཙན་འཁྲུངས་ལོ་ལ་ས་གླང་སྔ་ཕྱི་གཉིས་དང་། མེ་གླང་སྔ་ཕྱི་གཉིས་ཏེ་འདོད་
ཚུལ་མི་གཅིག་པ་བཞི་འབྱུང་སྲིད་དོ། །དེང་སང་ལོ་རྒྱུས་རེའུ་མིག་སྒྲིག་མཁན་རྣམས་ཀྱིས་
ལོ་རྒྱུས་རྩོམ་མཁན་སོ་སོའི་དགོངས་པ་མ་ལོན་པར་ས་གླང་ཐམས་ཅད་ལོ་ཚིགས་རེའུ་མིག་
གཅིག་དང༌། མེ་གླང་ཐམས་ཅད་ལོ་ཚིགས་རེའུ་མིག་གཅིག་ཏུ་བཅུག་པ་ནི་ནོར་འཁྲུལ་
བླ་ན་མེད་པ་ཞིག་སྟེ། དཔེར་ན་འགོས་ལོ་ནི་སྲོང་བཙན་ས་གླང་ལ་འཁྲུངས་པར་འདོད་
མཁན་ཞིག་ཡིན་མོད། དེབ་སྔོན་དུ་ཆོས་རྒྱལ་སྲོང་བཙན་སྒམ་པོ་འཁྲུངས་ནས་ལོ་ཉིས་
བརྒྱ་དང་ལྔ་བཅུ་རྩ་གཉིས་ ན་ རལ་བ་ ཅན་ རྒྱུ་དང་འདུམས་ མཛད་ ཅེས་ བཤད་ཡོད།
རལ་བ་ཅན་རྒྱ་དང་འདུམས་པའི་ལོ་ཚིགས་སྤྱི་ལོ 821པ་ཡིན་པ་ལྷ་སའི་རྡོ་རིང་སྟེང་ན་
གསལ་འཁོད་བྱས་ཡོད་པས། སུས་ཀྱང་ཡར་འཐེན་མར་འཐེན་བྱེད་མི་ནུས་པས། དེ་
ནས་ཡར་བསློག་གིས་བརྩིས་ན་ལོ་ཉིས་བརྒྱ་ལྔ་བཅུ་ང་གཉིས་དྲུག་ཅུའི་སྐོར་སྔ་མའི་ས་གླང་
མ་གཏོགས་དྲུག་ཅུ་སྐོར་ཕྱི་མའི་ས་གླང་ལ་འབབ་མི་སྲིད། གཞན་ཡང་བསྟན་བསྣུབས་
ལོ་ཚིགས་དྲུག་ཅུ་སྐོར་སྔ་མར་འདོད་མཁན་གྱི་མཁས་པ་མང་དུ་ཡོད། སྲོང་བཙན་
འདས་ ནས་ གླང་དར་བསྟན་ བསྣུབས་ ལྕགས་བྱ་ བར་ གྱི་ལོ་གྲངས་རྒྱུ་ནག་ ཡིག་ཚང་།
སྲོང་བཙན་འཁྲུངས་ལོ་ས་གླང་ལ་འདོད་པའི་བོད་ཀྱི་ལོ་རྒྱུས་ཀུན་མང་ཉུང་མེད་པར་བརྒྱ་
དང་གོ་གཉིས་ཡིན། མེ་གླང་ལུགས་ལ་ཉིས་བརྒྱ་དང་བཞི་སྟེ་ལོ་བཅུ་གཉིས་ཀྱིས་མང་།
136



དེ་ནས་ཡར་བསློག་གིས་བརྩིས་ན་ས་གླང་མེ་གླང་གང་འདོད་ཀྱང་དྲུག་ཅུ་སྐོར་སྔ་མ་ལས་
དྲུག་ཅུ་སྐོར་ཕྱི་མར་འབབ་མི་སྲིད་དོ། ། དེས་ན་ལོ་རྒྱུས་རང་རང་གི་གཞུང་ན་སྟོན་པའི་
འདས་ལོ་དང༌། རྒྱ་ནག་རྒྱལ་རབས་སོགས་དང་དུས་མཚུངས་བསྒྲིགས་མེད་ན། མེ་
གླང་ལོ་ལ་འཁྲུངས། ས་གླང་ལོ་ལ་འཁྲུངས་ཞེས་པ་ཙམ་གྱི་ཐོག་ནས་དུས་རབས་གང་
དང་དྲུག་ཅུ་སྐོར་གང་དུ་གཏོགས་པ་མི་ཤེས་པས། ནོར་ཡོད་མེད་ཀྱང་འབྱེད་དཀའ་
བས་ན། སྐྲ་དང་ཁ་སྤུ་མཉམ་བསྲེས་བྱས་པའི་རེའུ་མིག་རྣམས་ནི་བོད་ཀྱི་ལོ་རྒྱུས་རྙོག་
རྫོབ་ཏུ་འགྲོ་བའི་རྒྱུ་མཚན་ཞིག་ཡིན་པར་སྣང་། མི་རིགས་གང་གི་ལོ་རྒྱུས་ཡིན་ཀྱང་མི་
རིགས་གཞན་དང་རྒྱལ་ཁབ་གཞན་ལ་འབྲེལ་བ་མེད་པ་ཞིག་མིན། དེའི་གནད་ཀྱིས་ལོ་
རྒྱུས་རྟོག་ཞིབ་བྱེད་སྐབས་ལོ་ཚིགས་དང༌། གཞན་ལ་འབྲེལ་བ་ཡོད་པའི་སྲིད་དོན་སྐོར་
གཞན་དག་གི་ལོ་རྒྱུས་ཡིག་ཚང་ལ་བསྡུར་ནས་ཐག་གཅོད་པ་མ་གཏོགས། རང་ཕྱོགས་
ཀྱི་བཤད་རྒྱུན་ཙམ་དང་ཕྱི་རབས་ཀྱི་ཡི་གེ་ཁོ་ན་ལ་བརྟེན་ནས་བདེན་རྫུན་གྱི་ཐག་མི་ཆོད།
བཙན་གྱིས་ཐག་བཅད་ཀྱང་ཡིད་བརྟན་འཕེར་བའི་རིན་ཐང་མེད་དོ། དཔེར་ན་ཀོང་
ཅོ་སྔ་ཕྱི་བླངས་བའི་དུས་ཚིགས། རྒྱ་ནག་གི་རྒྱལ་ས་བླངས་པའི་དུས་ཚིགས། རྒྱ་བོད་
འཁྲུག་རྩོད་འདུམས་པའི་མནའ་བཅད་རྡོ་རིང་བསླང་བའི་དུས་ཚིགས་སོགས་བོད་རྒྱ་
ཕྱོགས་གཅིག་གི་བྱ་བ་མིན་པས། རྒྱུ་བོད་ཕྱོགས་གཉིས་ཀའི་ཡིག་ཚང་ནང་ན་འཁོད་
ཡོད་ལ། ཕན་ཚུན་ལོ་ཚིགས་མ་མཐུན་ན། ཕྱོགས་གང་གི་ཡིག་ཚང་ཁུངས་བཙུན་
བརྟགས་ནས་དག་མ་དག་ཕྱེད་པ་ཞིག་ལས་རྒྱུ་མཚན་འཐད་ལྡན་མེད་པར་རང་ཕྱོགས་
བཙན་གྱིས་བསྐྱོར་བས་ག་ལ་འཐུས། ཡང་དཔེར་ན། སྲོང་བཙན་སྒམ་པོས་རྒྱ་གར་
དུ་དམག་དྲངས་པའི་དོན་ཏེ། ཐང་གི་བློན་པོ་ཝང་ཞོན་ཙེ་འཁོར་བཅས་རྒྱ་གར་རྒྱལ་
བོས་བཅོམ་པས་དགྲ་ལན་བསློག་པའི་ཕྱིར་དམག་དྲངས་པ་ཡིན་པས། བོད་རང་གི་
ཡིག་ཚང་ནུབ་ནས་མེད་ཀྱང་། རྒྱ་ནག་ཡིག་ཚང་ན་ཀྲིན་ཀོན་ཁྲི་ལོ་ཉེར་གཉིས(སྤྱི་ལོ་
648) ཞེས་འཁོད་ཡོད་ལ། རྒྱ་གར་ཡང་དུས་འགྱུར་ཆེ་བས་ཡིག་ཚང་ཉམས་ཆེ་ཡང་།
ལོ་རྒྱུས་རགས་ཙམ་ཡོད་པར་སྣང་ལ། རྒྱ་གར་རྒྱལ་བོ་ཧཎྜ་ལ་སྲས་མེད་པའི་རྐྱེན་གྱིས་
ཧཎ་གྲོངས་རྗེས་བློན་པོ་ ཨརྫུན (སྲིད་སྒྲུབ) བྱ་བ་ཞིག་ཁྲི་ལ་བསྡད་ ཅིང་། ནང་བ་
རྣམས་ལ་ཤིན་ཏུ་སྡང་ཞིང་། རྒྱའི་གསེར་ཡིག་པ་བཅོམ་སྟེ་དངོས་ཆས་རྣམས་འཕྲོག་
ཅིང་འཁོར་ཕལ་ཆེར་བསད། ཝང་ཞོན་ཙེ་བྲོས་ནས་བལ་ཡུལ་དུ་སླེབས་ནས་སྲོང་་་
བཙན་ལ་སྐྱབས་བཅོལ་བས། སྲོང་བཙན་གྱི་བོད་དམག་གོ་ཧྲགས་ཆིག་སྟོང་ཉིས་བརྒྱ་
དང༌། བལ་དམག་རྟ་བ་བདུན་སྟོང་དང་བཅས་རྒྱ་གར་དུ་བཏང་། ཧི་ར་ཧི་ཏ་ལ་
སླེབས་ནས་ཉིན་གསུམ་ཙམ་ལས་འཐབ་མ་དགོས་པར་རྒྱལ་ས་གཙོ་བོ་བཟུང་། རྒྱ་གར་
137



གྱི་དམག་སུམ་སྟོང་ཙམ་བསད་རྒྱལ་བོ་ཨརྫུན་བཟུང་ནས་རྒྱའི་གོང་མའི་དྲུང་དུ་བརྫངས་
ཞེས་དེབ་ཐེར་དཀར་བོར་དྲངས་ཡོད་དོ། །དེས་ན་སྲོང་བཙན་སྒམ་པོས་རྒྱ་གར་ལ་དམག་
དྲངས་པའི་དུས་ཚིགས་དེ་རྒྱ་གར་ནག་གཉིས་ཀྱི་ལོ་རྒྱུས་ལ་གཏུགས་ནས་ཐག་བཅད་ན་
བདེན་ཚད་ཆེ་བར་འོངས་པ་ཡིན། རང་རེའི་བོད་ཕྱི་རབས་ཀྱི་ལོ་རྒྱུས་ཀྱི་ལོ་ཚིགས་
བཞག་པའི་དུས་རབས་ནོར་ཡོད་མེད་བོད་ཀྱི་ལོ་རྒྱུས་དང་འབྲེལ་བ་ཡོད་པའི་མི་རིགས་
གཞན་དག་གི་ལོ་རྒྱུས་ལ་གཏུགས་ནས་འབྱེད་པ་མ་གཏོགས། བོད་ཀྱི་ལོ་རྒྱུས་ལ་བརྟེན་
ནས་བོད་ཀྱི་ལོ་རྒྱུས་ཀྱི་དུས་རབས་ནོར་ཡོད་མེད་འབྱེད་མི་ཐུབ། དཔེར་ན་བོད་ཀྱི་ལོ་
རྒྱུས་སྐོར་ཅིག་ཏུ་སྲོང་བཙན་འཁྲུངས་པའི་མེ་གླང་ལོ་སྤྱི་ལོ617པའི་མེ་གླང་དང་ས་གླང་ལོ་
སྤྱི་ལོ་629པའི་ས་གླང་ལ་སྦྱར་ནས་སྔ་མའི་ལུགས་ཀྱི་འདས་ལོ་སྤྱི་ལོ 698 (ས་ཁྱི) དང༌།
ཕྱི་མའི་ལུགས་ཀྱི་འདས་ལོ་སྤྱི་ལོ710 (ལྕགས་ཁྱི)ལ་སྦྱར་ཡོད། དེང་སང་ལོ་རྒྱུས་མི་
ཤེས་པའི་མི་མང་བོ་ཞིག་གིས་དེ་ཚད་མར་བཟུང་ནས་སྣང་བརྟག་མེད་པར་འབྲི་འཆད་
སྤེལ་གསུམ་བྱེད་ཀིན་སྣང་། ཁུངས་གང་ཡིན་ཟེར་ན་ཕྱི་རབས་ཀྱི་ལོ་རྒྱུས་ག་གེ་མོ་ཞིག་
དང༌། མཁས་པ་ག་གེ་མོ་ཞིག་གི་གསུང་རྒྱུན་ཡིན་ཟེར་རྒྱུ་མ་གཏོགས་ཚད་ལྡན་གྱི་ཁུངས་
སྟོན་རྒྱུ་སྤུ་ཙམ་ཡང་མེད། དེ་མན་ཆད་ཀྱི་ལོ་ཚིགས་རྣམས་ཀྱང་སྲོང་བཙན་གྱི་ལོ་ཚིགས་
དེ་སྟེང་ནས་འདེད་ཀིན་འདེད་ཀིན་འཇོག་གི་འདུག དེ་ནོར་ཡོད་མེད་བོད་ཀྱི་ལོ་རྒྱུས་
སྟེང་ནས་འབྱེད་མི་ཐུབ། རྒྱ་ནག་ཐང་གི་ལོ་རྒྱུས་ཀྱི་ལོ་ཚིགས་དང་བསྡུར་ནས་བལྟས་ན།
མེ་གླང་ལུགས་ཀྱི་འདས་ལོ་དེ་ལོ་ཞེ་བརྒྱད་དང་། ས་གླང་ལུགས་ཀྱི་འདས་ལོ་དེ་ལོ་དྲུག་
ཅུས་འཕྱིས་འདུག མེ་གླང་ལུགས་ཀྱི་འདས་ལོ་ལྟར་ན་སྲོང་བཙན་གཤེགས་ནས་ལོ་བཅུ་
གཉིས་དང༌། ས་གླང་ལུགས་ཀྱི་འདས་ལོ་ལྟར་ན་གཤེགས་པའི་ལོ་དེ་གྱིམ་ཤིང་ཀོང་ཅོ་
བོད་དུ་བསྐྱལ་བའི་ལོ་ལ་ཁེལ་ཡོད། གྱིམ་ཤིང་ཀོང་ཅོ་ནི་མང་སྲོང་མང་བཙན་གྱི་ཚ་བོ་
ཁྲི་ལྡེ་གཙུག་བརྟན་གྱི་བཙུན་མོ་ཡིན། ལོ་ཚིགས་འདི་ལྟར་ན་ལོ་དེར་མང་སྲོང་མང་
བཙན་ཁྲིར་འཁོད་པ་ཡིན་པས། མེས་ཨག་ཚོམ་གྱི་ཡབ་འདུས་སྲོང་མང་རྗེ་ཡང་སྐྱེས་
མེད་པས། གྱིམ་ཤིང་ཀོང་ཅོ་སུའི་བཙུན་མོར་བླངས་པ་ཡིན། གྱིམ་ཤིང་ཀོང་ཅོ་བོད་
དུ་བསྐྱལ་བའི་ལོ་ཚིགས་ ཐང་གི་ཡིག་ཚང་ན། ཅིན་ལུང་ཁྲི་ལོ་བཞི་བ (སྤྱི་ལོ710)
ལུགས་ཁྱི་ཞེས་དང་། ཏུན་ཧོང་གི་ཡིག་རྙིང་དུ། ཁྱི་ལོ་ལ་བབ་སྟེ། བཙན་པོ་བལ་བོ་
ན་བཞུགས། ཕྱི་དྲོན་ན་བཞུགས། མཁྲིས་ཕ་ཏང་དུ་མདུན་མ་བསྡུས་ཏེ་བཙུན་མོ་
ཁོང་ཅོ་གཤེགས་པའི་ཡོ་བྱད་བཀྲལ། ཞང་བཙན་ཏོ་རེ་ལྷས་བྱིན་ལས་སྩོགས་པས་གཉེ་
བོ་བགྱི་སྟེ་བཙན་མོ་ཀིམ་ཤིང་ཁོང་ཅོ་ར་སའི་ཤ་ཙལ་དུ་གཤེགས་ཞེས་འབྱུང་། ཁྱི་ལོ་
འདི་ནི་སྲོང་བཙན་འདས་ལོ་ནས་མར་བརྩིས་ན་དྲུག་ཅུ་རྩ་གཅིག་སོང་བའི་ལྕགས་ཁྱི་ལོ་ལ་
138



བབས་ཡོད། ཡང་རལ་བ་ཅན་གྱི་མནའ་གཅིགས་རྡོ་རིང་སྟེང་ན། ཀེང་ལུང (ཅིན་
ལུང) གི་ལོ་ལ་ཀིམ་ཤིང་ཀོང་ཅོ་བཙན་པོའི་ཁབ་ཏུ་བླངས་ནས། དབོན་ཞང་དུ་གྱུར།
ཞེས་འབྱུང་། ཀེང་ལུང་རྒྱ་ཡིག བྷྱཱ ི ཞེས་པའི་སྒྲ་འགྱུར་ཏེ། ཐང་ཀྲུང་ཙུང་ལིས་
ཞན་གྱི་སྲིད་ལོ་སྤྱི་ལོ707པའི་ཟླ་བ་དགུ་བ་ནས་སྤྱི་ལོ710པའི་ཟླ་བ་ལྔ་བའི་ཟླ་མཇུག་བར་
གྱི་ལོ་རྟགས་རེད། ཐང་གི་རྒྱལ་ས་བཟུང་ནས་མཇུག་རྫོགས་བར་ལོ་ཉིས་བརྒྱ་དང་དགུ་
བཅུ་སོང་བར། ལོ་རྟགས་དོན་ལྔ་བརྗེ་བའི་ནང་ན་ཅིན་ལུང་ཟེར་བའི་ལོ་རྟགས་གཅིག་
ལས་མེད་པས་ཡིན་མིན་དོགས་པ་སྐྱེ་བའི་གནས་མེད་དོ། ཡང་དཔེར་ན་ཕྱི་རབས་ཀྱི་ལོ་
ཚིགས་སྐོར་ཅིག་ཏུ་ཁྲི་སྲོང་ལྡེ་བཙན་གྱི་འཁྲུངས་ལོ་སྤྱི་ལོ790ལ་བཞག་སྣང་། ལོ་ཚིགས་
དེ་གྱིམ་ཤིང་ཀོང་ཅོ་བླངས་ནས་ལོ་བརྒྱད་ཅུ་སོང་བའི་ལོ་དེར་བབས་ཡོད། ཕྱི་རབས་ཀྱི་
ལོ་རྒྱུས་མང་པོར་ཁྲི་སྲོང་ལྡེ་བཙན་ནི་གྱིམ་ཤིང་ཀོང་ཅོའི་བུ་ཡིན་ཟེར་ཞིང༌། དེའི་ཕྱོགས་
སྐྱོར་མཁན་ཡང་མང་མོད། གྱིམ་ཤིང་ཀོང་ཅོ་བོད་ལ་འོང་སྐབས་མ་མཐའ་ལོ་བཅོ་ལྔ་
ལོན་ཡོད་དགོས། དེས་ན་སྤྱི་ལོ790ལོན་དུས་ལོ་གོ་ལྔ་ལོན་ཡོད་པས་བུ་སྐྱེད་ནུས་སམ།
དེ་ལས་ལོ་སྐོར་གཅིག་གི་སྔོན་གྱི་ས་རྟ (སྤྱི་ལོ778) ལ་འཁྲུངས་པ་ཡིན་ན། ཀོང་ཅོ་ལོ་གྱ་
གསུམ་ལོན་ཡོད་དགོས། བུ་སྐྱེད་པའི་ལོ་ཚོད་ལས་རིང་དུ་འདས་འདུག་གོ མེས་ཨག་
ཚོམ་ཕྱི་རབས་ཀྱི་ལོ་རྒྱུས་མང་པོར་དྲུག་ཅུ་རེ་གསུམ་སྟེང་དུ་གཤེགས་ཟེར། དེ་ཡིན་ན་ཁྲི་
སྲོང་ལྡེ་བཙན་དགུང་ལོ་བཅུ་གསུམ་ལོན་དུས་ཕ་གཤེགས་ནས་ཁྲིར་འཁོད་པ་ཡིན་ན།
མེས་ཨག་ཚོམ་གྱི་འཁྲུངས་ལོ་སྤྱི་ལོ740པ་ལ་འབབ། ཕྱི་རབས་ཀྱི་ལོ་རྒྱུས་མང་པོར་མེས་
ཨག་ཚོམ་ལོ་དེར་འཁྲུངས་པར་བྱས་ཡོད། ལོ་དེ་ནི་ཏུང་ཧོང་ཡིག་རྙིང་ལྟར་ན་གྱིམ་ཤིང་
ཀོང་ཅོ་འདས་པའི་ཕྱིར་ལོ་དང་། རྒྱ་ནག་ཡིག་ཚང་ལྟར་ན་གྱིམ་ཤིང་ཀོང་ཅོ་འདས་པའི་
ལོ་ལ་ཁེལ་ཡོད་པས། གྱིམ་ཤིང་ཀོང་ཅོ་གཤེགས་པའི་ཕྱིར་ལོ་མེས་ཨག་ཚོམ་སྐྱེས་པ་ཡིན་
ཟེར་རྒྱུ་ཡིན་ནམ། གྱིམ་ཤིང་ཀོང་ཅོ་འདས་པའི་ལོ་དེར་མེས་ཨག་ཚོམ་སྐྱེས་པ་ཡིན་ཟེར་
རྒྱུ་ཡིན། ལོ་ཚིགས་ནོར་ཡོད་མེད་དེའི་སྟེང་ནས་ཤེས། བོད་ཕྱི་རབས་པའི་ལོ་ཚིགས་
འདིའི་རིགས་ཀྱི་ཕྱོགས་བསྐྱོར་མཁན་རྣམས། གྱིམ་ཤིང་ཀོང་ཅོ་བླངས་པའི་ལོ་ཚིགས་དེ།
ཏུང་ཧོང་ཡིག་རྙིང་དང་རྒྱའི་ཡིག་ཚང་གི་ལུགས་ཡིན་པས་ཁས་མི་ལེན་ཟེར་ན། རལ་བ་
ཅན་གྱི་རྡོ་རིང་དེ་ཡང་ཁས་མི་ལེན་ནམ། རྒྱལ་དབང་ལྔ་བས་ཀྱང་གྱིམ་ཤིང་ཀོང་ཅོ་
བླངས་པའི་ལོ་ཚིགས་ལོ་དེར་བྱས་ཡོད་པས་དེ་ཡང་ཁས་མི་ལེན་ནམ། གསུམ་པ་རྒྱལ་བོ་
རྣམས་ཀྱི་བྱས་རྗེས་རྒྱལ་ཐོག་ནོར་བ། དཔེར་ན་ལོ་རྒྱུས་ལ་ལར། དབོན་ཞང་རྡོ་རིང་
ཁྲི་སྲོང་ལྡེ་བཙན་གྱི་རིང་ལ་བསླངས་པ་ཡིན་ཞེས་འཁོད་སྣང་། དོན་ལ་དབོན་ཞང་རྡོ་
རིང་ནི་རལ་བ་ཅན་དང་ཐང་མུའུ་ཙུང་གཉིས་ཀྱིས་རྒྱ་བོད་འཁྲུག་རྩོད་འདུམས་པར་བྱས་
139



པའི་མནའ་བཅད་རྡོ་རིང་ཡིན་ལ། རྡོ་རིང་སྟེང་དུ་འཕྲུལ་གྱི་ལྷ་བཙན་པོ་ཁྲི་གཙུག་ལྡེ་
བཙན་ཞལ་སྔ་ནས་ཞེས་རལ་བ་ཅན་གྱི་མཚན་དང་། ཅང་ཀེང ( <X )ཁྲི་ལོ་དང་པོ་
(སྤྱི་ལོ821) ཐང་མུའུ་ཙུང་གི་ལོ་རྟགས་སོགས་ཀྱང་རྒྱ་བོད་སྐད་གཉིས་ཤན་སྦྱར་བྱས་
ནས་འཁོད་ཡོད་པས། ཁྲི་སྲོང་ལྡེ་བཙན་ལ་ནོར་དོན་མེད་ཀྱང་། ཕྱི་རབས་པའི་ལོ་
རྒྱུས་སྐོར་ཅིག་ཏུ་ཁྲི་སྲོང་ལྡེ་བཙན་གཤེགས་པའི་ལོ་ཚིགས་སྤྱི་ལོ845ལ་བྱས་ཡོད་པས་ནོར་
འཁྲུལ་དེ་བྱུང་བར་མངོན་ཡང༌། ཕྱི་རབས་ཀྱི་ལོ་རྒྱུས་ཕལ་ཆེར་ཞིག་ཏུ་འོན་ཅིང་དོ་ཕོ་
བྲང་བཞེངས་པ་དང་སྒྲ་སྦྱོར་བམ་གཉིས་པ་བརྩམས་ནས་འགྱུར་བདེ་བོར་བཏང་བའི་
བཀས་བཅད་གཉིས་པ་མཛད་པ་རལ་བ་ཅན་གྱི་སྐུ་རིང་ཡིན་ཟེར་བ་ཡང་ནོར་ཡོད་དེ།
སྒྲ་སྦྱོར་བམ་གཉིས་ལས། རྟའི་ལོ་ལ་བཙན་པོ་ཁྲི་ལྡེ་སྲོང་བཙན་འོན་ཅིང་དོ་ན་བཞུགས་
ཞེས་འབྱུང༌། རྒྱལ་དབང་ལྔ་བས་ཁྲི་ལྡེ་སྲོང་བཙན་རལ་བ་ཅན་གྱི་མིང་དུ་ནོར་ནས།
རྒྱལ་རབས་འགའ་ཞིག་ཏུ། རྒྱལ་བོ་འདིའི ( སད་ན་ལེགས) མཚན་ལ་ཁྲི་ལྡེ་སྲོང་བཙན་
དུ་འཆད་པ་ནི་སྒྲ་སྦྱོར་བམ་གཉིས་པ་སོགས་མ་མཐོང་བའི་སྐྱོན་ཡིན་ཞེས་གསུངས་ཀྱང་།
དོན་ལ་རྒྱལ་དབང་རང་ཉིད་སྐར་ཆུང་གཙུག་ལག་ཁང་གི་རྡོ་རིང་མ་གཟིགས་པར་མངོན་
ཏེ། དེར་བཙན་པོ་ཁྲི་ལྡེ་སྲོང་བཙན་གྱི་རིང་ལ་ཞེས་པའི་གཤམ་དུ། མྱེས་ཁྲི་ལྡེ་གཙུག་
བཙན་གྱི་རིང་ལ་བྲག་དམར་ཀྭ་ཙུ་དང༌། མཆིང་ཕུར་གཙུག་ལག་ཁང་བརྩིགས་ཏེ།
དཀོན་མཆོག་གསུམ་གྱི་རྟེན་བཙུགས་པ་དང་། ཡབ་ཁྲི་སྲོང་ལྡེ་བརྩན་གྱི་རིང་ལ་བྲག་
དམར་གྱི་བསམ་ཡས་ལས་སྩོགས་པ། དབུད་མཐར་གཙུག་ལག་ཁང་བརྩིགས་ཏེ་དཀོན་
མཆོག་གསུམ་གྱི་རྟེན་བཙུགས་པ་དང་། ལྷ་བཙན་པོ་ཁྲི་ལྡེ་སྲོང་བཙན་གྱི་རིང་ལ་སྐར་
ཆུང་གཙུག་ལག་ཁང་ལས་སྩོགས་པ་བརྩིགས་ཏེ། ཞེས་འཁོད་འདུག་པས། ཁྲི་ལྡེ་སྲོང་
བཙན་རལ་བ་ཅན་ཡིན་ན་ཡབ་ཁྲི་སྲོང་ལྡེ་བཙན་ཞེས་པའི་ཚིག་དེ་འབྱུང་སྲིད་དམ། སྒྲ་
སྦྱོར་བམ་གཉིས་བརྩམས་དུས་ཁྲི་ལྡེ་སྲོང་བཙན་སད་ན་ལེགས་འོན་ཅང་དོ་ན་བཞུགས་
ཡོད་ན། རལ་བ་ཅན་གྱི་རིང་ལ་བཞེངས་པ་ག་ལ་ཡིན། ཡང་ཕྱི་རབས་ཀྱི་ལོ་རྒྱུས་ཕལ་
ཆེར་ན། ཁྲི་སྲོང་ལྡེ་བཙན་གྱིམ་ཤིང་ཀོང་ཅོའི་བུ་ཡིན་ཟེར། ཁྲི་སྲོང་ལྡེ་བཙན་ནི་མེས་
ཨག་ཚོམ་དགུང་ལོ་སོ་དགུ་ལོན་པའི་ཆུ་རྟ (སྤྱི་ལོ742) ལ་འཁྲུངས་ནས་དགུང་ལོ་བཅུ་
བཞི་ལོན་པའི་ཤིང་ལུག་ལོ ( སྤྱི་ལོ755) ལ་ཁྲིར་འཁོད་པ་ཡིན་པར་ཏུན་ཧོང་ཡིག་རྙིང་
དང་རྒྱ་ནག་གི་ཡིག་ཚང་ནང་དུ་འཁོད་ཅིང་། གྱིམ་ཤིང་ཀོང་ཅོ་ནི་ཏུན་ཧོང་ཡིག་རྙིང་
དུ་ས་ཡོས་ལོ ( སྤྱི་ལོ739) ལ་འདས་ནས་ལོ་གསུམ་པ་ལྕགས་སྤྲུལ་ལོ(སྤྱི་ལོ 741)ལ་
འདད་བཏང་ཞེས་བྱུང་ཞིང་། ཐང་ཡིག་གསར་བར་ཁེ་ཡོན་ཁྲི་ལོ་ཉེར་བདུན་སྟེ (སྤྱི་ལོ
739) ཏུན་ཧོང་ཡིག་ཚང་དང་ལོ་ཚིགས་མཐུན། སྲིད་ཕན་མེ་ལོང་དུ་ཁེ་ཡོན་ཁྲི་ལོ་ཉེར་
140
3）



བརྒྱད (སྤྱི་ལོ740) ལྕགས་འབྲུག) པ་བྱས་ཡོད་ཀྱང་། ཐང་ཡིག་ལས་རྩོམ་འཕྱི་བས་ལོ་
གཅིག་ནོར་བ་ཡིན་སྙམ། དེས་ན་གྱིམ་ཤིང་ཀོང་ཅོ་འདས་ནས་ལོ་གསུམ་སོང་དུས་ཁྲི་
སྲོང་ལྡེ་བཙན་འཁྲུངས་པར་སྣང་བས། གྱིམ་ཤིང་ཀོང་ཅོའི་སྲས་ག་ལ་ཡིན། ཏུན་
ཧོང་རྒྱལ་རབས་ལོ་ཚིགས་ནང༌། བཙན་པོ་ཁྲི་སྲོང་ལྡེ་བཙན་བྲག་དམར་དུ་བལྟམས།
ཡུམ་མང་མོ་རྗེ་ནོངས་པར་ལོ་གཅིག་ཅེས་དང་། དེའི་རྒྱལ་རྒྱུད་མཚན་བྱང་ནང་ཁྲི་ལྡེ་
གཙུག་བརྩན་དང་། སྣ་ནམ་བཟའ་མང་མོ་རྗེ་བཞི་སྟེང་དུ་བཤོས་པའི་སྲས་ཁྲི་སྲོང་ལྡེ་
བཙན་ཞེས་སྣང་ངོ༌། །ཡང་གྱིམ་ཤིང་ཀོང་ཇོ་ནི་འཇང་ཚ་ལྷས་བོན་གྱི་བཙུན་མོར་བླངས་
པ་ཡིན་ཀྱང་། གྱིམ་ཤིང་ཀོང་ཅོ་བོད་ལ་མ་ཐོན་གོང་དུ་འཇང་ཚ་ལྷས་བོན་རྟས་འཕངས་
ནས་གྲོངས་པས་ན་ཚོད་བགྲེས་ཤིང་ངོ་ན་ཨག་ཚོམ་མང་བའི་མེས་པོ་ཁྲི་ལྡེ་གཙུག་བརྟན་
དང་འདས་པ་ཡིན་ཟེར།། ཏུན་ཧོང་ཡིག་ཚང་ལྟར་ན། མེས་སྲོང་བཙན་འདས་རྗེས་
ལོ་ང་ལྔ་སོང་བའི་ཤིང་འབྲུག(སྤྱི་ལོ704) གི་ལོ་ལ། རྒྱལ་གཙུག་རུ་སྟེ། ཁྲི་ལྡེ་གཙུག་
བརྟན་བལྟམས། གཙུག་རུ་འཁྲུངས་པའི་ལོ་དེར་ཡབ་འདུས་སྲོང་མྱ་ཡུལ་གྱི་དམག་
ཐོག་ཏུ་གྲོངས་པས། འདུས་སྲོང་གི་སྐྱེད་ཡུམ་གཙུག་རུའི་ཨ་ཕྱི་ཁྲི་མ་ལོད་དང་། ཞང་
ཁྲི་བཟང་སྟག་ཙས་དང་རབས་ཁྲི་གཟིགས་སོགས་ཀྱིས་སྲིད་བཟུང་ཞིང་། ལོ་བདུན་
སྟེང་གྱིམ་ཤིང་ཀོང་ཅོ་བཙུན་མོར་བླངས། ལོ་དགུའི་སྟེང་ཨ་ཕྱི་ཁྲི་མ་ལོད་འདས་ཤིང་།
གཙུག་རུ་ལ་ཁྲི་ལྡེ་གཙུག་བཙན་གྱི་མཚན་གསོལ་བ་རེད། ཁྲི་ལྡེ་གཙུག་བརྩན་ལ་སྲས་
ལྷས་བོན་ཟེར་བ་ཞིག་ཡོད་ཀྱང༌། དེ་ནི་གྱིམ་ཤིང་ཀོང་ཅོ་དང་ལོ་གཅིག་གི་ནང་དུ་
གྲོངས་པ་ཡིན་པར་ཡིག་ཚང་དུ་གསལ་ཞིང་། གྱིམ་ཤིང་ཀོང་ཅོ་འདས་པའི་ལོ་དེར་མེས་
ཨག་ཚོམ་དགུང་ལོ་སོ་དྲུག་ལས་མེད་པས་ཀོང་ཅོ་སྲས་ལྷས་བོན་གྱི་བཙུན་མོར་བླངས་པ་
ཡིན་ཟེར་བ་དང་། མེས་བགྲེས་པོ་ཨག་ཚོམ་ཅན་དང་འདུས་ཟེར་བ་སོགས་ཀྱི་གཏམ་དེ་
འབྲེལ་མི་ཆགས་པས། ཀོང་ཅོ་སྔ་ཕྱི་གཉིས་ནོར་བ་ཨེ་ཡིན་བསམ་ཞིང༌། དེའི་རྒྱུ་
མཚན་ཞིབ་རྒྱུས་དོན་ཚན་གཉིས་པར་གསལ། ཡང་བོན་བསྟན་རྣམ་བཤད་ཅེས་པའི་
བོན་གྱི་ཡིག་ཚང་ཞིག་ཏུ། ཞང་ཞུང་རྒྱལ་བོ་ལིག་མི་སྐྱ་ཁྲི་སྲོང་ལྡེ་བཙན་གྱིས་ཕམ་པར་
བྱས་ཟེར་བ་ཡང་ལོ་རྒྱུས་དང་མི་འབྲེལ་བའི་གཏམ་ཏེ། ཞང་ཞུང་ལིག་མི་སྐྱ་ནི་སྲོང་
བཙན་སྒམ་པོ་མིང་སྲིང་གཉིས་ཕྱི་ནང་ལག་འབྲེལ་བྱས་ནས་ཆམ་ལ་ཕབ་སྟེ། ཞང་ཞུང་
ཁྲི་སྡེ་མངའ་འོག་ཏུ་བསྡུས་ཚུལ་ཏུན་ཧོང་ཡིག་ཚང་དུ་གསལ་འཁོད་བྱས་ཡོད་ལ། དོན་
དེ་ནི་སྲོང་བཙན་གྱིས་གཉེན་ཞང་ཞུང༌། མཛོད་སུམ་པ་སོགས་མཐའ་བཞིའི་རྒྱལ་ཕྲན་
མང་པོ་དབང་དུ་བསྡུས་ནས། ཆབ་སྲིད་ཕྱོགས་བཞིར་བསྐྱེད་པའི་སྤྱི་བབ་དང་ཡང་
མཐུན་པས་བདེན་དོན་དང་འབྲེལ་ཆེ་བར་སྣང༌།
141



གོང་དུ་བཤད་པའི་ལོ་རྟགས་ལོ་ཁམས་ནོར་བ། ལོ་ཚིགས་སྦྱོར་བའི་དུས་རབས་
ནོར་བ། ལོ་རྒྱུས་གོང་འོག་འཛོལ་བ་སོགས་ཀྱི་སྐྱོན་ནི་དུས་ཐོག་དེར་རྒྱལ་བོའི་ཡིག་ཚང་
ཉམས་ནས་མགོ་མཐོང་རྭ་མཐོང་ཙམ་ལས་མེད་པ་དང༌། རྒྱ་ནག་གི་ཡིག་ཚང་ཐང་ཡིག་
གསར་རྙིང་སོགས་བསྒྱུར་མེད་ཅིང་། ཏུན་ཧོང་ཡིག་ཚང་ད་དུང་ས་ཁར་བུད་མེད་པས།
ཁུངས་གཏུགས་སའི་ཡིག་ཚང་མི་འཛོམས་པ་དང༌། རྒྱལ་རབས་ལོ་ཚིགས་རྣམས་རབ་
བྱུང་མ་ཚུགས་གོང་གི་ལོ་ཚིགས་ཡིན་སྟབས་སྤྱི་མཐུན་གྱི་འདས་ལོ་འཇོག་ས་མེད་པ་བཅས་
ཀྱི་རྐྱེན་ལས་བྱུང་བ་ཡིན་པས། ཕྱི་རབས་ཀྱི་ལོ་རྒྱུས་སྨྲ་བ་རྣམས་ལ་ཁག་མེད་མོད་ཀྱང་།
རྒྱལ་རབས་གསལ་མེ་ལྟ་བུའི་ལོ་རྒྱུས་ལ་ལ་ཞིག་གི་ནང་དུ་འཇིག་རྟེན་གྱི་ཆོས་ཉིད་དང་
འགལ་ ཞིང་ དཔྱད་ མི་ བཟོད་ པའི་ གཏམ་ རྒྱུད་ སྐོར་ ཅིག་ ཀྱང་ བསྲེ་ སླད་ བྱས་ ཡོད་ དེ།
དཔེར་ན་སྲོང་བཙན་སྒམ་པོ་གཤེགས་དུས་ཡབ་ཡུམ་གསུམ་པོ་འོད་ཀྱི་གོང་བུར་གྱུར་ནས།།
རང་བྱོན་སྤྱན་རས་གཟིགས་ཀྱི་ཐུགས་ཀར་ཐིམ་སོང་ཟེར་བ་དེ། དང་པོ། ལོ་རྒྱུས་
དང་མི་མཐུན་ཏེ། ཏུན་ཧོང་ཡིག་ཚང་དུ། ཁྱིའི་ལོ་ལ་བབ་སྟེ། བཙན་པོ་མེས་ཁྲི་
སྲོང་བཙན་གྱི་ སྤུར་ཕྱིང་བའི་རིང་ཁང་ན་ རིང་ མཁྱུད་ ཅིང་ བཞུགས་ ཏེ་ཞེས་འབྱུང་།
རང་ནི་གདུང་གི་བརྡ་རྙིང་སྟེ་ཁྱིའི་ལོ་ལ་བཙན་པོ་གཤེགས་ནས་སྐུ་གདུང་ཕྱིང་བར་སྟག་
རྩེའི་པུར་ཁང་ནང་དུ་སྦས་ནས་བཞག་ཅེས་པ་རེད། འོད་ཀྱི་གོང་བུར་གྱུར་ན་གདུང་
གང་ནས་བྱུང༌། ཡབ་ཡུམ་གསུམ་དུས་མཉམ་དུ་གཤེགས་ཞེས་པ་ཡང་རྫུན་དུ་སྣང་སྟེ།
བལ་བཟའ་ནམ་གཤེགས་པའི་ཡིག་ཚང་མ་མཐོང་ཡང་། རྒྱ་བཟའ་ནི། སྲོང་བཙན་
གཤེགས་རྗེས་ལོ་སུམ་ཅུ་བསྡད་ཅིང་། འདུས་སྲོང་མང་པོ་རྗེ་རྒྱལ་སར་བསྡད་པའི་ལོ་
གཉིས་པ་ལྕགས་མོ་འབྲུག (སྤྱི་ལོ 680) ལ་གཤེགས་ པ་ཡིན་ཚུལ་ རྒྱ་ནག་ཡིག་ཚང་དུ་
གསལ་ཞིང་། ཏུན་ཧོང་ཡིག་ཚང་དུ་གཤེགས་རྗེས་ལོ་གསུམ་སོང་བའི་ལུག་གི་ལོ་ལ་མུན་
ཆང་ཀོང་ཙེའི་མདའ་བཏང་བ་འཁོད་འདུག གཤེགས་པའི་སྔར་ལོ་རྒྱ་བཟས་བློན་ར་
སང་རྗེ་སྤུངས་མངགས་ནས་ཁྲི་འདུས་སྲོང་ལ་ ཐང་གི་ཀོང་ཅོ་ཞིག་ཀྱང་བསླངས་ཀྱང་།
རྒྱ་ནག་ནས་མ་བྱིན་པར་སྣང་ངོ༌། ། །
གཉིས་པ། འོད་ཀྱི་གོང་བུར་གྱུར་ནས་རྟེན་གྱི་ཐུགས་ཀར་ཐིམ་ཞེས་པ་དེ་སངས་
རྒྱས་ཀྱི་ཆོས་ལུགས་དང་ཡང་མི་མཐུན་ཏེ། མདོ་ལུགས་ལ་དེ་འདྲའི་གཤེགས་ཚུལ་མེད།
སྔགས་ལུགས་ལ་འཇའ་ལུས་ཟེར་བ་ཡོད་ཀྱང་དེ་ནི་རླུང་སེམས་ཕྲ་མོ་ལས་གྲུབ་པའི་སྒྱུ་ལུས་
ཀྱི་དོན་ཡིན་པས་ལུས་རགས་པ་དེ་འོད་ཀྱི་གོང་བུར་གྱུར་བ་མིན་ནོ། །བོན་རྣམས་གནམ་
གྱི་ཁྲི་བདུན་སོགས་ གཤེགས་ཁར་དམུ་ཐག་ལ་འཇུས་ནས་གནམ་དུ་གཤེགས་པ་དང་།
བང་སོ་ཡང་གནམ་ན་བཏབ་ཡོད་ཅེས་པ་སོགས་ནུ་མ་སྣུན་པའི་བྱིས་པའི་མགོ་གཡོགས་
142



ཐབས་ཀྱི་གཏམ་ལྟ་བུའི་རྫུན་ཁོ་ནར་སྣང་བས་བླུན་པོ་གཏི་ཐུག་ལས་གཞན་སུ་ཞིག་གི་རྣ་
བར་འགྲོ། སྲོང་བཙན་འོད་ཀྱི་གོང་བུར་གཤེགས་པའི་བཤད་ཚུལ་དེའང་བོན་གྱི་རྫོབ་
བཤད་ཅིག་ལས་མ་འདས་ཏེ། རྒྱལ་དབང་ལྔ་བ་ཆེན་པོས་ཀྱང་ཆོས་ཀྱི་རྒྱལ་བོ་ཐུགས་
ཀར་ ཐིམ་པའི་སྐོར་དེ་ཡང་ གཏམ་ རྒྱུད་ སྔོན་མ་འགའ་ཞིག་གི་ལུགས་བསྐྱར་ བ་ལས།
རང་ལུགས་དང་གཞན་ལུགས་ཀྱི་དབྱེ་བ་ཕྱེད་པའི་ཆོས་རབ་རྣམ་འབྱེད་ཀྱི་ཤེས་རབ་ཀྱིས་
དཔྱད་པ་མེད་པའི་ཚིགས་ཚོགས་སོགས་ཀྱིས་མཚོན་པ་ལ་རྨོངས་པ་རྣམས་ཡང་དག་པར་
འདོད་སྲིད་ནའང༌། བློ་ལྡན་དག་ཅིའི་ཕྱིར་རྗེས་སུ་འཇུག་སྟེ། མི་གཙང་བའི་ངན་
སྐྱུགས་ཀྱི་ཕུང་བོ་ལ་ཁྱི་ཕག་སོགས་ཀྱིས་ལོངས་སྤྱོད་པར་བྱེད་ནའང་། མི་ཡི་འགྲོ་བ་སུ་
ཞིག་གིས་ཟ་བར་མི་བྱེད་པ་བཞིན་ནོ། །ཞེས་གསུངས། ཡང་དཔེར་ན། ཙན་ཏན་
སྦྲུལ་སྙིང་གི་སྤྱན་རས་གཟིགས་ཀྱི་འདྲ་སྐུ་དེ་ཡང་། ཡིན་རྒྱུ་ནི། སྲོང་བཙན་སྐུ་མ་
གཤེགས་གོང་གི་ལོ་གསུམ་པ་སྟེ། ཀྲིན་ཀོན་ཁྲི་ལོ་ཉེར་གཉིས་པར་རྒྱ་གར་གྱི་རྒྱལ་བོས་
ཐང་གི་བློན་པོ་ཝང་ཞོན་ཙེ་བཅོམ་པའི་དགྲ་ལན་བསློག་ཕྱིར་སྲོང་བཙན་སྒམ་པོས་རྒྱ་གར་
ལ་དམག་དྲངས་པའི་སྐབས་དེར་རྟེན་སྐལ་དུ་ཐོབ་པ་ཡིན་ངེས་ཀྱང་། སྤྲུལ་བའི་དགེ་
སློང་གིས་གདན་འདྲེན་ཞུས་པ་ཡིན་ཚུལ། འཇིག་ རྟེན་མཐུན་སྣང་དང་འགལ་བའི་
བཤད་ཚུལ་ཡང་འཁོད་སྣང་། སྲོང་བཙན་གྱི་བཀའ་ཆེམས་དུ་སྒྲོ་བཏགས་པའི་བཀབ་
པ་མངོན་ཕྱུང་ཞེས་པ་དེ་ཡང་ཚིག་དོན་གཉིས་ཆར་བརྟག་མི་བཟོད་པས། ཆོས་རྒྱལ་
སྲོང་བཙན་སྒམ་པོའི་ཆེ་བའི་ཡོན་ཏན་བརྗོད་ཁུལ་བྱས་པ་རེད་ཀྱང་། སྲོང་བཙན་སྒམ་
པོའི་ལྟ་བའི་གོ་རྟོགས་ཧོ་ཤང་མ་ཧཱ་ཡ་ནའི་རྗེས་འབྲང་སྔགས་རྨོངས་ཤིག་གི་ཆུ་ཚད་ལས་ .
མི་འདུག་ཅེས་ཁྲོམ་བསྒྲགས་བྱས་པ་ལྟ་བུར་སྣང་ངོ༌། །ཡང་བློན་པོ་མགར་རྒྱ་བཟའ་སློང་
བའི་སྐབས་རིག་འཕྲུལ་གྱིས་རྒྱལ་བའི་སྐོར་དང༌། རྒྱ་ནག་ལ་སྙིང་ནག་བྱས་ནས་འབྲུའི་
ས་བོན་བརྔོས་བཅུག་པ་དང༌། ནགས་ཚལ་དང་མཛོད་ཀྱི་དར་ཟབ་བསྲེགས་པ་དང་།
ལུག་གི་མཚེར་ཁྲག་བླངས་པ་སོགས་རོ་སྒྲུང་ལྟ་བུ་བཀོད་ཡོད་མོད། དུས་ཐོག་དེར་
དཔལ་འབྱོར་རིག་གཞུང་འཛོམ་གླིང་གི་ཡང་རྩེར་བསྙེགས་པའི་ཐང་གི་རྒྱལ་བློན་དེ་དག་
དེ་འདྲའི་གླེན་པ་ཞིག་ག་ལ་ཡིན། བུན་ཤིང་ཀོང་ཅོ་རྒྱ་ནག་རྒྱལ་བོའི་སྲས་མོ་ངོ་མ་ཡིན་
མིན་རིག་པ་རྒོད་པའི་བློན་པོ་མགར་གྱིས་ཤེས་ན་ཆོག་པ་ལ། དེ་ཡང་མ་ཤེས་པར་ཐང་
གི་རྒྱལ་རྒྱུད་དང་རུས་གཅིག་པའི་བུ་མོ་ཕལ་བ་ཞིག་ལ་ཀོང་ཙེའི་མིང་བཏགས་པ་དེ་རྒྱལ་
བོའི་སྲས་མོ་ངོ་མ་ཡིན་བསམས་ནས་བླངས་འདུག་པས། ད་དུང་ཕར་མགོ་སྐོར་བཏང་
ནས་རྒྱལ་ཚུལ་གྱི་ཁ་ཕོ་ལབ་ན་དེ་ལས་མཚང་ཆེ་བ་ཅི་ཞིག་ཡོད། དེང་སང་མི་ལ་ལས་ཕྱི་
རབས་ཀྱི་ལོ་རྒྱུས་འགའ་ཞིག་གི་སྐྱོན་དེ་རིགས་བཟུང་ནས་བོད་ཀྱི་ལོ་རྒྱུས་དེ་རིགས་ཆོས་
143



ལུགས་པ་རྣམས་ཀྱིས་བྲིས་པ་ཡིན་སྟབས་ཆོས་ལུགས་ཀྱི་ལྟ་ཚུལ་བཤད་ཚུལ་བསྲེ་བ་མང་
བས་ལོ་རྒྱུས་རིན་ཐང་ཆུང་བསམས་ཀྱིན་འདུག་མོད། ལྟ་ཚུལ་དེ་ནི་མི་འཐད་དེ། ཕྱི་
རབས་ཀྱི་ལོ་རྒྱུས་དེབ་ཐེར་ནང་དུ་འགལ་འཁྲུལ་གྱི་དྲི་མ་དང༌། འཁྱོག་བཤད་དུ་སོང་
བའི་སྐྱོན་ཡང་མི་ཉུང་བ་ཞིག་ཡོད་པ་བདེན་མོད། ལོ་ཁམས་དང་ལོ་ཚིགས་སོགས་ཀྱི་
ཁྱད་པར་དེ་དག་དོར་ནས་བལྟས་ན་སྲོང་བཙན་སྒམ་པོ་འཁྲུངས་ནས་གླང་དར་བསྟན་
བསྣུབས་བར་ལོ་ཅི་ཙམ་སོང་བའི་སྡོམ་གྲངས་དང་། རྒྱལ་བོ་མང་ཤོས་ཀྱི་སྲིད་སྐྱོང་ལོ་
གྲངས་དང་བྱས་རྗེས་གལ་ཆེན་སོགས་ལོ་རྒྱུས་ཕལ་ཆེར་ཐོད་ཐུག་པས་ལོ་རྒྱུས་ཀྱི་སྤྱི་ཁོག་གི་
བཤད་འཁྱེར་སྟེང་ན་ཡིད་བརྟན་འཕེར་བའི་ཁྱད་ཆོས་མང་བར་མ་ཟད། ཏུན་ཧོང་
ཡིག་རྙིང་དང་། ཕྱི་རབས་པའི་དེབ་ཐེར། རྒྱ་ནག་གི་ཡིག་ཚང་རྣམས་གུང་བསྒྲིགས་
ནས་དཔྱད་ན། གཟོད་བོད་རྒྱལ་གྱི་ལོ་རྒྱུས་ཀྱི་ལུས་དང་ཡན་ལག་ཚང་ལ་མ་ནོར་བ་ཞིག་
ཤེས་ཐུབ་པས་རྟོག་ཞིབ་ཀྱི་རིན་ཐང་ཡང་མི་དམན་ཞིང་། ལོ་རྒྱུས་ལ་ལར་བདེན་དོན་
དང་མི་འབྲེལ་བའི་ལྷ་སྒྲུང་གི་བཤད་འཁྱེར་འགའ་རེ་ཡོད་ཀྱང་། གདོད་མའི་གནས་
སྐབས་མ་བཏང་བའི་ལོ་རྒྱུས་ཐུན་མོང་གི་ཁྱད་ཆོས་ཤིག་ཏུ་སྣང་ལ། མི་རིགས་གཞན་
དག་གི་ལོ་རྒྱུས་ནང་ན་ཡང་མི་ཉུང་བས་བོད་ཀྱི་ལོ་རྒྱུས་ཁོ་ནའི་སྐྱོན་ཡང་མིན་ནོ། །དེས་ན་
སྐྱོན་ངོས་ཟིན་ནས་དོར་ཞིང་བདེན་དོན་དང་འབྲེལ་བའི་ལེགས་ཆ་གང་ཡོད་ལེན་དགོས་
པ་ཞིག་ལས། ངོ་ན་ནག་ཐིག་ཡོད་པ་རྒྱུ་མཚན་བྱས་ནས་མཛེས་མ་མིན་ཞེས་གསོན་དུར་
དུ་བཅུག་པའི་ལས་ལ་འབད་པར་མི་བྱའོ། །ཡང་མི་ལ་ལ་ཞིག་ལོ་རྒྱུས་ཀྱི་ཁུངས་དག་མི་
དག བདེན་དོན་དང་འབྲེལ་མི་འབྲེལ་སོགས་ལ་བསམ་བློ་མི་གཏོང་བར་ལོ་རྒྱུས་ཀྱི་
བཤད་རྒྱུན་སྐྱོང་བ་ཁོ་ན་གཅེས་པར་འཛིན་ཅིང་། སྔོན་གྱི་བཤད་རྒྱུན་དང་མི་མཐུན་
པའི་ལྟ་ཚུལ་གསར་བ་རེ་བྱུང་ན་ཡང་ལོག་གི་དབྱེ་བ་མི་ཕྱེད་པར་མཐའ་གཅིག་ཏུ་སྐྱོན་དུ་
བཟུང་བ་དེ་ཡང་མི་འགྲིག་སྟེ། མདོ་ལས། ཡང་དག་པ་ལ་ནི་ཡང་དག་པ་ཉིད་དུ་
བཟུང་ལ། ཡང་དག་པ་མ་ཡིན་པ་ལ་ནི་ཡང་དག་པ་མ་ཡིན་པ་ཉིད་དུའོ། །ཞེས་པར་
གསུངས་ཤིང༌། སྤྱིར་ཐུན་མོང་དང་ཐུན་མོང་མ་ཡིན་པའི་རིག་གནས་གང་ཡིན་ཡང་
མཁས་པ་སྔ་མ་སྔ་མའི་བཤད་རྒྱུན་སྐྱོང་བ་ཙམ་མིན་པར། ཕྱི་མ་ཕྱི་མས་ལུང་རིགས་ཀྱིས་
དཔྱད་པ་བཏང་ནས་གཞུང་གི་ཞིབ་ཆ་ཇེ་ཆེ་དང་ཁ་ཇེ་གསལ་དུ་སོང་བ་ཡིན་ལ། གངས་
ཅན་མཁས་པའི་གཙུག་རྒྱན་རྗེ་ཙོང་ཁ་བ་ཡབ་སྲས་སོགས་ཀྱང་རིགས་ལམ་ནས་གཞུང་
དོན་གཏན་ལ་འབེབས་པའི་སྲོལ་བཟང་པོ་ཞིག་ཕྱེ་ཡོད་པས། ལོ་རྒྱུས་ལ་འཐད་མི་
འཐད་ཀྱི་དོགས་སློང་དང་རྟོག་ཞིབ་བྱེད་མི་རུང་བའི་རྒྱུ་མཚན་འཐད་ལྡན་མེད་སྙམ་མོ། །
འོན་ཀྱང་ལོ་རྒྱུས་ཀྱི་ར་བ་འདིའི་ནང་ན། གནའ་ནས་ད་ལྟའི་བར་དུ་དྲི་ཞིམ་མེ་ཏོག་
144



རྐྱང་བས་ས་བཟུང་བ་མིན་ལ། དྲི་ང་བའི་ལྡུམ་བུ་སྲབ་སྲུབ་ནས་སྐྱེ་འོང་བ་ཞིག་ཡིན།
ལོ་རྒྱུས་ཀྱི་རྩོམ་ཡིག་ནི་རྟོག་བཟོས་ཀྱི་སྙན་ངག་ལྟ་བུ་མིན་པར། གནས་ཚུལ་ངོ་མའི་
བདེན་དོན་ལ་གཏུགས་དགོས་པ་ཡིན་ཀྱང་། ལོ་རྒྱུས་རྩོམ་པ་པོ་རང་རང་གི་ལྟ་ཚུལ་
དང་། རྩོམ་གྱི་དམིགས་ཡུལ་མི་གཅིག་པའི་གནད་ཀྱིས་སྒྲོ་སྐུར་གྱི་སྐྱོན་ཤོར་བ་ཡོད་ལ།
བསམ་བཞིན་དུ་དཀར་ནག་གོ་བཟློག་ནས་བཤད་པའི་ལོ་རྒྱུས་རྫུན་མ་ཡང་འཇིག་རྟེན་ན་
མང་དུ་སྣང་། དེའི་གནད་ཀྱིས་ཕྱི་རྒྱལ་གྱི་མཁས་པ་ཞིག་གིས་ལོ་རྒྱུས་ནི་ན་ཆུང་བུ་མོའི་
གདོང་དང་འདྲ་སྟེ་མཛེས་མི་མཛེས་ཀྱི་རྣམ་འགྱུར་གང་ཡང་ཅི་དགར་བཏོད་ཐུབ་པར་
སྣང་ངོ་ཞེས་ཟུར་ཟ་མཛད་ཅིང་། ཉེ་ཆར་ལོ་སུམ་ཅུའི་ནང་དུ་བརྩམས་པའི་བོད་ཀྱི་ལོ་
རྒྱུས་སྐོར་ཅིག་ལ་བལྟས་ན་གོང་གི་སྐད་ཆ་དེ་ཅི་མ་བདེན་སྙམ་པ་འཆར་ལ། ལོ་རྒྱུས་
རྟོག་ཞིབ་མཁན་རྣམས་བདེན་རྫུན་གྱི་དབྱེ་བ་མི་ཕྱེད་པར་རྙིང་བ་ཡིན་ཚད་རྫུན་དང་།
གསར་བ་ཡིན་ཚད་བདེན་པར་བཟུང་ན། སྔར་ལས་མི་ཚད་པའི་ནོར་འཁྲུལ་རྙོག་རྫོབ་
ཀྱི་གཡང་ལ་ལྟུང་བར་གོར་མ་ཆག་པས། ཡིག་ཚང་རྣམ་དག་དང༌། བསམ་པ་རྣམ་
དག རྟོག་ཞིབ་བྱེད་སྟངས་རྣམ་དག་བཅས་ལ་བརྟེན་ནས་གནའ་དང་ད་ལྟའི་ལོ་རྒྱུས་
གང་ཡིན་ཀྱང་དངོས་པོའི་གནས་སྟངས་ཇི་ལྟ་བ་བཞིན་མཚོན་ཐུབ་པ་ཞིག་ལ་འབད་
དགོས་སོ། །འདིར་ལོ་རྒྱུས་ཀྱི་ལྟ་ཚུལ་དེ་ལྟ་བུ་ཞིག་གཞིར་བཟུང་ནས། བོད་ཀྱི་ལོ་རྒྱུས་
ཕལ་ཆེར་ཞིག་གི་ལོ་ཚིགས་དང༌། ཏུན་ཧོང་ཡིག་ཚང་། རྒྱ་ནག་གི་ཐང་ཡིག་གསར་
རྙིང་། སྲིད་ཕན་མེ་ལོང་། ཡིག་ཚང་མ་ཧཱ་རུས་སྦལ་སོགས་ཀྱི་ལོ་ཚིགས་སོགས་ཡང་
དང་འོར་དུ་བསྡུར་ཞིང་འགལ་འབྲེལ་གྱི་དཔྱད་པ་བཏང་ནས། ཕྱི་རབས་པའི་ལོ་་
ཚིགས་སྐོར་ཅིག་ལ་འགལ་བ་སྟོན་པ་དང༌། ཡིག་ཚང་ཁུངས་ཐུབ་ལ་གཏུགས་པའི་་
འཐད་ལྡན་གྱི་ལོ་ཚིགས་གཏན་ལ་འབེབས་པའི་དཔྱད་གཏམ་ལེ་ཚན་སྔ་ཕྱི་གཉིས་བྱུང་བ་
གཤམ་དུ་འཁོད་པར་བྱའོ། །
བདེན་དོན་ཉི་ཟླའི་སྤྱན་ཟུང་རབ་བཀྲ་བའི། །
སྔོན་བྱུང་རྒྱལ་རབས་ཀུན་གསལ་སྒེག་མོའི་བཞིན། །
འགལ་འཁྲུལ་ཟེར་སྒྲོས་རྡུལ་གྱིས་གཡོགས་མཐོང་ནས། །
ལུང་རིགས་བདུད་རྩིའི་མཆོད་ཡོན་ཆར་དུ་བསྙིལ། །
ལྟ་བའི་སྒྲོ་སྐུར་ཚོན་རྩིས་མ་སྦགས་ཤིང༌། །
གནས་ལུགས་དྲང་བརྗོད་ལྷན་སྐྱེས་རང་མདངས་གསལ། །
ལོ་ཚིགས་བརྗོད་དོན་དག་གསལ་གོས་རྒྱན་ཅན། །
དེབ་ཐེར་རང་བྱུང་སྒེག་མོ་ལྷག་པར་མཛེས། ། ཞེས་ཀྱང་སྨྲས་སོ། །
145



དང་པོ།
སྲོང་བཙན་སྒམ་པོའི་དགུང་གྲངས་འདོད་
ཚུལ་སོགས་ལ་དཔྱད་པ།
སྲོང་བཙན་སྒམ་པོ་ནི། མཁྱེན་དགོངས་དང་སྙིང་སྟོབས་ཕུལ་དུ་ཕྱིན་ཅིང་བོད་
རྒྱལ་ལོ་རྒྱུས་ཐོག་ཏུ་བྱས་རྗེས་རླབས་ཆེན་བཞག་ཡོད་པའི་རྒྱལ་བོ་ཞིག་རེད། འདི་བའི་
སྐུ་རིང་ལ་གཞི་ བཏིང་བའི་གཙུག་ལག་རིག་གནས། མི་ཆོས་ཀྱི་སྲོལ་བཟང་རྣམས།
མདོ་དབུས་གཙང་གསུམ་དུ་གཞི་ཆགས་པའི་བོད་མི་རིགས་འདི་བསམ་པ། ཀུན་སྤྱོད།
བློ་རིག་ཡོན་ཏན་གྱི་ཆ་ནས་ལོ་རྒྱུས་སྟེང་དུ་སྔོན་ཐོན་མི་རིགས་ཤིག་ཏུ་གྱུར་བར་ཕན་རྐྱེན་
བླ་ན་མེད་པ་ཐེབས་ཡོད་པ་སུས་ཀྱང་བསྙོན་འདིང་བར་མི་ནུས་སོ། ། འདི་བའི་མཛད་
རྗེས་ཕྱོགས་ལ་རྒྱལ་རབས་གསལ་མེ་ནང་འཁོད་སྐོར་ཅིག ཕྱི་རབས་ཀྱི་མི་རྣམས་རང་
གི་མེས་པོ་དྲིན་ཅན་ལ་དགའ་ཞེན་མཚོན་པའི་ཆེ་བརྗོད་འབའ་ཞིག་ཏུ་སྣང་ལ། ལྷ་སྒྲུང་
ལྟ་བུར་བལྟར་རུང་གིས། ལོ་རྒྱུས་རྟོག་ཞིབ་བྱས་ན་དུས་རབས་དེར་བྱུང་བའི་རང་
གཞན་གྱི་ཡིག་ཚང་འཐད་ལྡན་དག་ལ་བརྟེན་དགོས་པ་ཞིག་ཡིན། འདིའི་ཐད་ལ་་་
དཔའ་བོ་གཙུག་ལག་ཕྲེང་བ་དང་དགེ་འདུན་ཆོས་འཕེལ་ལ་བསྔགས་བརྗོད་ཀྱི་མེ་ཏོག་
འཐོར་བར་འོས། ཆོས་འབྱུང་མཁས་པའི་དགའ་སྟོན་དང་། དེབ་དཀར་དུ་དྲངས་
པའི་ཡིག་རྙིང་གི་སྐོར་དེ་དེང་སང་རྒྱལ་ཁབ་ཕྱི་ནང་ཀུན་ཏུ་བོད་ཀྱི་ལོ་རྒྱུས་རྟོག་ཞིབ་བྱེད་
པའི་ཚད་ལྡན་གྱི་ཁུངས་སུ་བརྩི། བསྟན་པ་ཕྱི་དར་རྗེས་སུ་བྱུང་བའི་ཡིག་ཚང་གཏེར་
མའི་སྐོར་དེའི་ནང་ན་བརྟག་དཔྱད་ཀྱིས་བདེན་རྫུན་ཕྱེད་དགོས་པ་མང་ཞིང་། ཡིད་
རྟོན་བྱེད་རུང་བ་ཡང་མི་ཉུང་མོད། དེ་ཡང་ཉམས་ནས་མིང་ཙམ་ལས་རང་རེའི་མིག་གི་
སྤྱོད་ཡུལ་དུ་ཐོབ་པར་དཀའ། ཏུན་ཧོང་ཡིག་ཚང་བདེན་ཚད་མཐོ་ཡང་ཐར་འཐོར་མ་
གཏོགས་ཁ་མི་ཚང་། རྒྱ་ནག་ཐང་རྒྱལ་རབས་ཀྱི་ཡིག་ཚང་དེ་ཡིད་བརྟན་འཕེར་བ་ཡིན་
ཡང་། སྲོང་བཙན་སྒམ་པོའི་ལོ་རྒྱུས་ཐད། རྒྱ་བཟའ་ཀོང་ཇོ་བསླངས་པའི་སྐོར་དང་།
དེ་བོད་དུ་བསྐྱེལ་བའི་ལོ་ཚིགས། སྲོང་བཙན་གཤེགས་པའི་ལོ་ཚིགས་སོགས་ཁ་ཤིན་ཏུ་
གསལ་ཡང་། ཀྲིན་བཀཱན་ཁྲི་ལོ་བརྒྱད་པའི་སྔོན་གྱི་བོད་རྒྱལ་གྱི་ལོ་རྒྱུས་ཡིག་འབྲུ་གཅིག་
ཀྱང་མེད། དེ་ཡང་ཐང་ཐེ་ཙུང་ཀྲིན་བཀཱན་ཁྲི་ལོ་བརྒྱད (སྤྱི་ལོ634) པའི་སྔོན་ལ་ཐང་
དང་བོད་རྒྱལ་ཕན་ཚུན་ཕར་འགྲོ་ཚུར་འོང་གི་འབྲེལ་བ་མེད་པའི་རྒྱུ་མཚན་དེ་འདྲ་ཞིག་ལ་
ཐུག་ཡོད། ལ་ལས་སྲོང་བཙན་དགུང་ལོ་སོ་བཞི་ལས་མ་བཞུགས་པའི་བཤད་ཚུལ་དེ་
146



རྒྱའི་ཡིག་ཚང་འགའ་རེ་ལ་བརྟེན་པ་རེད་ཟེར་བ་དེ། རྒྱའི་ཡིག་ཚང་མིག་གིས་མ་རིག་
པའི་འོལ་ཚོད་འབའ་ཞིག་ཏུ་ཟད། རྒྱའི་ཡིག་ཚང་ནང་སྲོང་བཙན་གྱི་དགུང་སྙིང་དང་
དགུང་གྲངས་སོགས་རྟོགས་ཐུབ་པའི་ཤེས་བྱེད་ཟུར་ཙམ་ཡོད་ན་ཡང་རིན་ཐང་ཤིན་ཏུ་ཆེ་
མོད། གཞན་གྱིས་དྲངས་པ་མ་མཐོང་ལ། ཐང་ཡིག་གསར་རྙིང་། ཙི་ཀྲི་ཐུང་ཅན་
ཏེ་སྲིད་ཕན་མེ་ལོང་ཡིག་ཚང་མ་ཧཱ་རུས་སྦལ་སོགས་ཡིག་ཚང་གྲགས་ཆེན་རྣམས་མགོ་ནས་
མཇུག་བར་བལྟས་ནས་བཙལ་ཡང་མ་རྙེད་དོ། །བོད་ཕྱི་རབས་པའི་ལོ་རྒྱུས་ནང་ན་འགོས་
ལོས་དྲངས་པའི་ལོ་ཚིགས་འགའ་ཞིག་ཤིན་ཏུ་རྩ་ཆེ་བར་སྣང་ཡང་། ལ་ལས་རང་གི་
འདོད་ ལུགས་ དང་ མི་ མཐུན་ པར་ མཐོང་ ནས། གཞན་ ལུགས་ ཀྱི་ འདོད་ པ་ ཡིན།
འགོས་ལོའི་རང་ལུགས་མིན་ཟེར་ནས་དེའི་རིན་ཐང་གཅོག་ཅི་ཐུབ་བྱེད། ལོ་རྒྱུས་ཀྱི་ལོ་
ཚིགས་མང་བོའི་སྔ་ཕྱིའི་འབྲེལ་བ་ལ་ཞིབ་ ཏུ་བརྟགས་ནས་བལྟས་ན། འགོས་ལོ་ལ་
གཞན་ལས་ཁྱད་དུ་འཕགས་པའི་ཁྱད་ཆོས་མང་ལ། གཞན་ཟེར་གྱི་རྗེས་སུ་འབྲངས་
ནས་སྔ་ཕྱི་འགོ་མི་ཐུག་པའི་ལོ་ཚིགས་ཡང་འགའ་རེ་སྣང་། དེ་འདྲའི་ནོར་འཁྲུལ་རེ་
གཉིས་ལ་འགོས་ལོའི་རང་ལུགས་སུ་བཟུང་ནས། ལོ་ཚིགས་ནོར་བའི་བཤད་ལུགས་ཀྱི་
དཔུང་རོགས་སུ་འཐེན་ན་འགོས་ལོའི་ཆེ་བརྗོད་དུ་འགྱུར་དཀའ་སྙམ་མོ། ། །
སྲོང་བཙན་གྱི་འཁྲུངས་ལོའི་ལོ་ཁམས་དང་། དགུང་གྲངས་སོགས་ཀྱི་ཐད་ལ་ཐུན་
མོང་གིས་ཁས་ལེན་པའི་ཡིག་ཚང་རྙིང་བ་ཞིག་ལ་གཏུགས་ས་མེད་པས། ཅུང་ཟད་
དཀའ་དཀའ་ལྟར་སྣང་ཡང་། ལོ་ཚིགས་དང་དགུང་གྲངས་སོགས་འཇོག་པའི་རྒྱུ་མཚན་
སོགས་ལ་འཐད་མི་འཐད་བརྟག་རྒྱུ་མེད་པ་ག་ལ་ཡིན། དཔེར་ན། སྲོང་བཙན་་་་
གཤེགས་པའི་ལོ་ཚིགས་ཚད་ལྡན་གྱི་ལུང་དང་རིགས་པས་ལྕགས་ཁྱིར་ ཐག་ཆོད་པས།
དགུང་གྲངས་གྱ་གཉིས་བཞུགས་པ་ཡིན་ཁོ་ཐག་ཡིན་ན། འཁྲུངས་ལོ་ས་གླང་ལས་འོས་
མེད་དེ། མེ་གླང་ཡིན་ན་སོ་བཞིའམ་གོ་བཞི་གང་རུང་ཞིག་ལས། གྱི་གཉིས་ཡིན་མི་
སྲིད་པ་ལོ་ཚིགས་སྟེང་ནས་དེད་ན་ཤེས་ཤིང་འཐད་མི་འཐད་ཐག་གཅོད་ཐུབ་པ་ལྟ་བུ་ཡིན།
སྲོང་བཙན་དགུང་གྲངས་སོ་བཞི་སྟེང་དུ་འཇོག་མཁན་དགེ་འདུན་ཆོས་འཕེལ་ཡིན།
དེའི་རྗེས་སུ་འབྲངས་ནས་སྲོང་བཙན་དགུང་གྲངས་སོ་བཞི་འཐད་ལྡན་ཡིན་ཟེར་མཁན་
ཡང་སྐོར་ཅིག་བྱུང་། དགེ་འདུན་ཆོས་འཕེལ་ནི་ལོ་རྒྱུས་དང་རིག་གནས་ཀྱི་བཤད་སྲོལ་
གང་ལ་ཡང་རང་གི་རིགས་པས་གཏན་ལ་མ་ཕེབས་པར་བླུན་པོ་དད་པའི་རྗེས་འབྲངས་ཀྱི་
རྣམ་ཐར་ལྷུར་བཞེས་ནས་གཞན་དག་གི་ཟེར་སྒྲོས་ཙམ་ལ་ཡིད་རྟོན་བྱེད་མཁན་ཞིག་མིན།
ཀླུ་སྒྲུབ་དགོངས་རྒྱུན་ཟེར་བའི་རྩོམ་དེས་ཁོང་གི་སྙན་གྲགས་བརྗོད་ཡོད་ཀྱང༌། དེང་
སང་རག་ར་སྤྲུལ་སྐུའི་དགེ་ཆོས་ཀྱི་རྣམ་ཐར་དུ་དེ་ནི་ཟླ་བཟང་ཟེར་བ་དེས་དགེ་ཆོས་ཀྱི་
147



མིང་གཡར་བའི་རྩོམ་རྫོབ་ཅིག་ཡིན་ཚུལ་བཤད་ཡོད་པས་ཁོང་གི་ཞལ་གྱི་ནག་ཐིག་དག་
གཙང་བྱས། དེ་མིན་ཁོང་གི་གསུང་རྩོམ་གང་ལ་བལྟས་ཀྱང༌། གཞན་དང་མི་འདྲ་
བའི་ཁྱད་ཆོས་མང༌། ལོ་རྒྱུས་རྟོག་ཞིབ་ཕྱོབ།ས་ལ་ཡང་། དགེ་ཆོས་རིག་པ་ཞིབ་ཅིང་།
ཚད་ལྡན་གྱི་ཁུངས་ལ་གཏུགས་ཅི་ཐུབ་བྱེད་པའི་སྤྱོད་སྟངས་ལེགས་པོ་ཡོད་པས་བརྟག་
བཟོད་ཀྱི་ཁྱད་ཆོས་མང་དུ་སྣང༌། དེ་ལྟར་ཡིན་ཡང་དེབ་དཀར་ནང་ན་ཡང་ མངོན་
གསལ་གྱི་ནོར་འཁྲུལ་ཡང་དུ་མ་ཡོད། དཔེར་ན། ཨ་ཞ་དེ་སོག་རིགས་ཡིན་དེང་སང་
ཨུ་རུ་སིའི་ཁོངས་སུ་ཡོད་ཟེར་བ་ནོར་ཡོད། འ་ཞ་ནི་ཐང་རྒྱལ་རབས་ཀྱི་དུས་སུ་མཚོ་
སྔོན་ཤར་རྒྱུད་དང་ཀན་སུའི་མཐའ་མཚམས་སུ་གནས་པའི་སོག་རྒྱུད་དུ་གཏོགས་པའི་མི་
རིགས་ཤིག་རེད། དེ་ལ་རྒྱ་སྐད་ཀྱིས་ཐུ་ཡུས་ཧོན་ཟེར། མི་རིགས་དེའི་མི་བརྒྱུད་དེང་
སང་ཡང་མཚོ་སྔོན་ན་ཡོད། ཐུའུ་བཀྭན་སྐུ་ཕྲེང་དང་བོ་ཡང་མི་རིགས་དེར་འཁྲུངས་
པས།་ མི་རིགས་དེའི་སྐད་དུ་ ཐུ་ཧོན་ཚང་ཟེར། རྒྱ་ སྐད་ཀྱིས་བརྡ་ལོག་ནས་ ཐུའུ་
བཀཱན་དུ་གྱུར་བ་རེད། དེང་སང་ཡང་ཐུའུ་ཙུ་འདུས་སྡོད་ཀྱི་རྫོང་ཧུ་ཀྲུ་ཞེས་པར་ཐུ་ཧོན་
སྡེ་བ་གཅིག་ཡོད། འ་ཞའི་རྒྱལ་བོ་ནག་པོ་ཞེས་པ་དེས་བུན་ཤིང་ཀོང་ཇོའི་ཨ་ལྕེ་ཧོང་ཧྭ་
ཀོང་ཇོ་བཙུན་མོར་བླངས། ཐང་ཡིག་གསར་མར། སྲོང་བཙན་གྱིས་གྲུ་གུ་དང་འ་ཞ་
ལ་ཀོང་ཇོ་རེ་ཐོབ་པའི་གཏམ་གསན་ཏེ (འ་ཞ་ལ་ཧོང་ཧྭ་ཀོང་ཇོ་ཐོབ་པ་གསན་པ་ཡིན་
འདུག) ཕོ་ཉ་མངགས་ཏེ་གཉེན་སློང་བས་གོང་མས་མ་གནང༌། ཕོ་ཉ་ཁབ་ཏུ་ཕྱིར་ལོག་
སྟེ་ཁ་ཕོ་ལབ་ནས། གོང་མས་བདག་ཅག་ངོ་སོ་ཆེ་བར་འཛིན། ཀོང་ཇོ་ཞིག་གནང་རྒྱུ་
ཡིན་མོད། འ་ཞའི་རྒྱལ་བོ་དེ་ལྷགས་པས་མ་ཐོབ། དེས་ཕྲ་མ་བཅུག་པ་མིན་ནམ་ཟེར་
བར། སྲོང་བཙན་ཁྲོས་ཏེ་ཞང་ཞུང་གི་དཔུང་དང་བཅས་ཏེ་འ་ཞར་དམག་དྲངས།
འ་ཞས་མ་ཚུགས་པར་མཚོ་སྔོན་བྱང་ཕྱོགས་སུ་བྲོས་ཞེས་བྱུང་། མཚོ་སྔོན་བྱང་ཕྱོགས་ནི་
དེང་སང་གི་དཔའ་རིས་དང་ལང་ཀྲོའུ་ཕྱོགས་ཡིན་པར་སྣང་ལ། འ་ཞ་ ཕམ་པར་བྱས་
རྗེས་ནོག་པོ་དང་ཧོང་ཧྭ་ཀོང་ཇོ་མི་ཉག་གྷའི་ཡུལ་དེང་སང་ཉིན་ཞ་ཞིང་ཆེན་དབྱིན་ཁྲོན་
ཟེར་སར་བསྡད། ཧོང་ཧྭ་འདས་རྗེས་བུར་གདུང་རང་ཡུལ་དུ་འཁྱེར་དགོས་ཞེས་པའི་
ཁ་ཆེམས་ལྟར། ལང་ཀྲོའུ་མཁར(དེང་སང་བོའུ་ཝེ་ཟེར)གྱི་ལྷོ་ཕྱོགས་ཀྱི་རི་རྒྱུད་ཅིག་
ཏུ་དུར་བཏབ་པ་ཉེ་ཆར་དུར་བསློགས་པས་ནང་ན་བོད་ཡིག་བྲིས་ཡོད་པའི་ཤིང་ཁྲམ་དང་།
རྒྱལ་བ་རིགས་ལྔའི་ཙ་ཀ་སོགས་ཀྱང་བྱུང་ངོ༌། །དེས་ན་ལོ་རྒྱུས་འབྲི་སྐབས་ཡིག་ཚང་རྙིང་
བར་བྱུང་བའི་མིང་ཚིག་ལ་འགྲེལ་རྒྱག་པའི་ ཐད་ལ་ཤིན་ ཏུ་ གཟབས་དགོས་པར་སྣང་
ངོ་། །
ལོ་རྒྱུས་ཀྱི་གནད་ཆེ་སར་ནོར་འཁྲུལ་མ་བྱུང་ན།
ཚིག་རེ་གཉིས་ སྟེང་དུ་ནོར་
148



འཁྲུལ་བྱུང་ཡང་སྐྱོན་མེད་མོད། དེབ་དཀར་གྱི་སྲོང་བཙན་དགུང་གྲངས་འདོད་ལུགས་
དེ་ལ་ཡིག་ཚང་འཐད་ལྡན་གྱི་ཁུངས་ཡོད་མེད་དང་རིགས་ལམ་ག་འདྲ་ཞིག་ལ་བརྟེན་པ་
དང་སྐྱོན་འབབ་མི་འབབ་སོགས་དཔྱད་དགོས་པའི་ལོ་རྒྱུས་ཀྱི་གནད་ཆེན་པོ་ཞིག་རེད།
མཁས་པ་ལ་ལས། དགེ་ཆོས་ཀྱིས་ཏུན་ཧོང་ཡིག་ཚང་གཞིར་བྱས་ནས་བྲིས་པས་བོད་
རྒྱལ་རིམ་བྱོན་གྱི་ལོ་རྒྱུས་འབྲི་ཐབས་མེད་པ་ལ་ཐུག་སྟེ་བསམ་བཞིན་རྩོམ་འཕྲོ་བྱས་པར་
གོར་མ་ཆག་ཅེས་ དམའ་འབེབས་བྱས་ཀྱང་། ལོ་རྒྱུས་ཀྱི་དོན་དངོས་དང་སྦྱར་ནས་་
བརྟགས་ན་རྩོམ་འཕྲོར་ལུས་པའི་དེབ་དཀར་དེ་སྲོང་བཙན་འདས་ལོའི་ལོ་ཚིགས་བོད་ཕྱི་
རབས་པའི་འདོད་ཚུལ་ལས་དྲུག་ཅུ་སྐོར་གཅིག (ས་གླང་ལུགས་ཀྱི་འདས་ལོའི་ལོ་ཚིགས)
གོང་དུ་བསྣུར་ནས། སྤྱི་ལོ 650པར་མ་བཞག་ན་ ཏུན་ཧོང་དང་ ཐང་རྒྱལ་རབས་ཀྱི་
འཐད་ལྡན་ཡིག་ཚང་གི་ལོ་ཚིགས་དང་མི་མཐུན་པར་མ་ཟད། དེ་ལྟར་ལོ་ཚིགས་་་་
བསྒྲིགས་ནས་སོང་ན། ཀོང་ཇོ་སྔ་ཕྱི་དུས་མཉམ་གྱི་སྐྱོན། གྱིམ་ཤིང་ཀོང་ཇོ། མེས་
ཨག་ཚོམ་གྱི་མེས་པོ་མང་སྲོང་གི་དུས་སུ་བླངས་པའི་སྐྱོན། གྱིམ་ཤིང་ཀོང་ཇོ་ལོ་བརྒྱད་
ཅུའི་ལྷག་ལ་སྲས་ཁྲི་སྲོང་ལྡེ་བཙན་འཁྲུངས་པའི་སྐྱོན། མེས་ཨག་ཚོམ་གྱི་རིང་ལ་བོད་
དམག་ཐང་གི་རྒྱལ་ས་བླངས་པའི་སྐྱོན། ཚ་བོ་ཁྲི་རལ་བ་ཅན་གྱི་རྡོ་རིང་མེས་པོ་ཁྲི་སྲོང་
ལྡེ་བཙན་གྱི་རིང་ལ་སླངས་པའི་སྐྱོན། ཕ་སད་ན་ལེགས་མ་སྐྱེས་གོང་ལ་བུ་རལ་བ་ཅན་
རྒྱལ་སར་འཁོད་པའི་སྐྱོན། རལ་བ་ཅན་དགུང་ལོ་དགུ་བཅུ་ལྷག་ལ་བཞུགས་པའི་སྐྱོན།
ལྷ་ལུང་དཔལ་རྡོར་ལོ་བརྒྱ་ལྷག་གི་སྟེང་ནས་ལྕགས་གཞུ་ལྕགས་མདའ་བསྣམས་ནས་གླང་
དར་བསད་པའི་སྐྱོན། གླང་དར་བསྟན་པ་བསྣུབས་ནས། ཕྱི་དར་གྱི་མགོ་ཚུགས་པའི་
བར་ལོ་དོན་བརྒྱད་ཀྱི་རིང་ལ་ཡུམ་བརྟན་ནས་མི་བརྒྱུད་བདུན་མཆེད་པའི་སྐྱོན་སོགས་
བསྟུད་མར་འབྱུང་བས། ཕྱོགས་གླང་ཆོས་གྲགས་རྩོད་གྲོགས་སུ་བསྡེབས་ཀྱང་སྐྱོན་དེ་
དག་བཟློག་མི་ནུས། ཕྱི་རབས་ཀྱི་ལོ་རྒྱུས་སྨྲ་བ་འགའ་ཞིག་གི་རྗེས་སུ་མི་འབྲངས་པར།
གོང་གསལ་གྱི་འགལ་ཚབས་ཆེན་པོའི་གཡང་ས་ལས་བྱོལ་ཐུབ་པ་ནི། དགེ་འདུན་ཆོས་
འཕེལ་རྣམ་དཔྱོད་ཆེ་བའི་རྟགས་སུ་མངོན། འོན་ཀྱང་། སྲོང་བཙན་དགུང་ལོ་སོ་
བཞི་སྟེང་དུ་གྲོངས་ཞེས་པ་ལ་རྒྱུ་མཚན་འཐད་ལྡན་ཡོད་པར་མ་མཐོང་སྟེ།
1. དེབ་དཀར་དུ་ཡོངས་སུ་གྲགས་པའི་ལོ་རྒྱུས་རྣམས་ན། སྲོང་བཙན་དགུང་ལོ་
བཅུ་གསུམ་པར་ཁྲི་ལ་བཞུགས་ནས་རྒྱ་བཟའ་བསུ་བའི་གྲོས་མཛད་ཅེས་བཤད་པ་འདི་
བདེན་ན། འགོས་ཀྱིས་བཞེད་པའི་ལྕགས་གླང(སྤྱི་ལོ641) དེའི་སྐབས་ཀོང་ཇོ་བགྲེས་
མོ་ལོ་དྲུག་ཅུ་ལྷག་བཞེས་པ་ཞིག་བག་མར་འབྱོན་དགོས། དེས་ན་འགོས་ཀྱིས་གདོན་མི་
ཟ་བར་ལོ་དྲུག་ཅུ་སྐོར་སྔ་མའི་ས་གླང་དང༌། ཕྱི་མའི་ས་གླང་ནོར་བར་ཟད་དེ་ཞེས་ཟེར།
149



སྲོང་བཙན་དགུང་ལོ་བཅུ་གསུམ་ཁྲིར་བཞུགས་པ་ཡིན་མིན་མི་ཤེས་ཀྱང་། སྲོང་བཙན་
དགུང་ལོ་བཅུ་གསུམ་སྟེང་དུ་རྒྱུ་བཟའ་བསུ་བའི་བཤད་ཚུལ་དེ་བདེན་མི་བདེན་སྲོང་
བཙན་འདས་པའི་ལོ་ཚིགས་དང་། ཀོང་ཇོ་བོད་ཕེབས་ཀྱི་ལོ་ཚིགས་སྟེང་ནས་ཐག་ཆོད་
པའི་ཕྱིར། འོན་ཀྱང་དེ་མི་བདེན་པ་ཙམ་གྱིས་སྲོང་བཙན་དགུང་ལོ་གྱ་གཉིས་ལ་་་་
བཞུགས་པ་མི་བདེན་པར་མི་འགྲུབ་སྟེ། རི་བོང་ལ་རྭ་ཡོད་པ་མི་བདེན་པས། རི་བོང་
ཡོད་པ་མི་བདེན་པར་ག་ལ་འགྲུབ། སྲོང་བཙན་འདས་པའི་ལོའི་ལོ་ཚིགས་དྲུག་ཅུ་སྐོར་
སྔ་མའི་ལྕགས་ཁྱིར་འདོད་པའི་འགོས་ཀྱི་ལུགས་ལ། བཅུ་གསུམ་སྟེང་དུ་རྒྱ་བཟའ་བསུ་
བའི་གྲོས་མཛད་པ་དེ་ཁས་མི་ལེན་པ་དོན་གྱིས་འགྲུབ་པས། ལོ་དྲུག་ཅུ་ལྷག་གི་ཀོང་ཇོ་
བགྲེས་པོ་བག་མར་འབྱོན་པའི་སྐྱོན་དེ་ག་ལ་འབབ། འགོས་ཀྱིས་འདོད་པའི་ལུགས་
འདི་ལ་རྒྱ་བཟའ་ཀོང་ཇོ་གདན་འདྲེན་སྐབས། ཀོང་ཇོའི་ཕ་ཐེ་ཙུང་རྒྱལ་པོ(དོན་གྱིས་
ཀོང་ཇོའི་ཕ་ངོ་མ་མིན) ཡང་ལོ་ཞེ་བཞི་ལས་མེད་པས། དེ་སྲས་མོ་ལོ་དྲུག་ཅུ་ཇི་ལྟར་
ལོན། འགོས་ཀྱིས་གདོན་མི་ཟ་བར་ལོ་དྲུག་ཅུ་སྐོར་སྔ་མའི་ས་གླང་དང་ཕྱི་མའི་ས་གླང་
ནོར་པར་ཟད་ཟེར་རོ། །འགོས་ལོ་དེ་ནོར་མེད་རྟགས་སུ། དང་པོ། བོད་དང་རྒྱ་ཧོར་
སོགས་ཀྱི་རྒྱལ་རབས་ཀྱི་སྐབས་སུ། ཐང་ཀོའུ་ཙུང་གིས་ས་ཕོ་སྟག་ལ་རྒྱལ་ཁམས་བླངས་
པ་དེ། སྲོང་བཙན་སྒམ་པོའི་ལོ་ལྔ་བཅུ་བ་ཡིན། དེ་གོང་གི་ལོ་བཞི་བཅུ་ཞེ་དགུ་བོ་
བསྣན་ཏེ། སྲོང་བཙན་འཁྲུངས་ནས་ལོ་ཉིས་བརྒྱ་དང་བདུན་ཅུ་དོན་གཅིག་ས་མོ་ལུག་
ཡན་ལ་སོང་། ཞེས་གསུངས། ཐང་ཀོའུ་ཙུང་གིས་རྒྱལ་ཁམས་བླངས་པའི་ས་སྟག་ནི་
སྤྱི་ལོ618པ་ཡིན། དེའི་སྟེང་དུ་བཞི་བཅུ་ཞེ་དགུ་བསྣན་ན། འཁྲུངས་ལོ་སྤྱི་ལོ569ས་
གླང་ལོ་ལ་ཁེལ། དེ་ནས་བརྩིས་པའི་ལོ་ཉིས་བརྒྱ་དང་བདུན་བཅུ་དོན་གཅིག་རལ་བ་
ཅན་བཀྲོངས་པའི་ས་མོ་ལུག་གི་ལོ་སྟེ། སྤྱི་ལོ839ལ་འབབ། ལོ་གཅིག་ཀྱང་ནོར་མེད།
གཉིས་པ་དུས་མཚུངས་བསྒྲིགས་པའི་སྐབས་སུ། སྲོང་བཙན་སྒམ་པོ་འཁྲུངས་
ནས་ལོ་ཉིས་བརྒྱ་དང་ལྔ་བཅུ་ང་གཉིས་འདས་པ་ལྕགས་མོ་གླང་གི་ལོ(སྤྱི་ལོ821) རྒྱལ་པོ་
རལ་བ་ཅན་གྱིས་རྒྱ་དང་འདུམས་མཛད། དེ་ཕྱི་ལོ་ཆུ་ཕོ་སྟག (སྤྱི་ལོ822) ལ་ལྷ་སའི་རྡོ་
རིང་བཙུགས། ཞེས་གསུངས། རལ་བ་ཅན་རྒྱ་དང་འདུམས་པའི་ལྕགས་མོ་གླང(སྤྱི་
ལོ821) གི་སྔར་ལོ (འདས་ཞེས་པའི་ཚིག་ཟུར)ནས་ཡར་བརྩིས་པས་252དྲུག་ཅུ་སྐོར་སྔ་
མའི་ས་གླང(སྤྱི་ལོ569) ལ་ཁྲེགས་སེ་འབབ། གལ་ཏེ་འགོས་ལོས་དྲུག་ཅུ་སྐོར་སྔ་མའི་
ས་གླང(569) ཕྱི་མའི་ས་གླང( 629)ལ་ནོར་བ་ཡིན་ན། ཕྱི་མའི་ས་གླང་ནས་འདས་
ལོ་ལྕགས་ཁྱིའི་བར་ལོ་ཉེར་གཉིས་ལས་མེད་པས། འགོས་ལོས་སྲོང་བཙན་དགུང་ལོ་
ཉེར་གཉིས་ལས་མ་བཞུགས་པར་འདོད་དམ། ། །
150



བ
2. སྤྱིར་སྲོང་བཙན་བརྒྱད་ཅུ་ལྷག་བཞུགས་མཁན་རྣམས་ཀྱིས། རྒྱལ་བོ་དགུང་ལོ་
དོན་དགུའི་སྐབས་རྒྱ་བཟའ་བག་མར་བཞེས་སོ་བྱ་བ་འདི་འཛུམ་བག་ཅུང་ཟད་དང་
བཅས་ཁས་ལེན་དགོས་པ་བཟློག་ཏུ་མེད་ལ་ཞེས་ཟེར། འདིའི་ཚིག་གི་ཉམས་ལ་་་་་
དཔགས་ན། སྲོང་བཙན་དགུང་ལོ་གྱ་གཉིས་ལ་བཞུགས་པ་ཁས་ལེན་ན། རྒྱལ་བོ་
དོན་དགུའི་སྟེང་ནས་རྒྱ་བཟའ་བག་མར་བཞེས་པ་ཡང་ཁས་ལེན་དགོས་ཀྱང་། དེ་འདྲ་
དཔེ་མི་སྲིད་པས། རྒྱལ་བོ་བརྒྱད་ཅུ་གྱ་གཉིས་བར་དུ་བཞུགས་པ་ཡང་མི་བདེན་ནོ། །
ཞེས་པ་རེད། སྲོང་བཙན་དོན་དགུའི་སྟེང་དུ་རྒྱ་བཟའ་དང་འདུས་པ་བོད་ཀྱི་ལོ་རྒྱུས་ཀྱི་
བཤད་སྲོལ་དང་མི་མཐུན་ཡང་། དཔེ་མི་སྲིད་པ་ཞིག་ག་ལ་ཡིན། རྒྱལ་པོ་དང་དཔོན་
པོ་ཕྱུག་པོ་སོགས་ལོ་བདུན་ཅུ་བརྒྱད་བཅུའི་ཐོག་ན་ཆུང་བུ་མོ་ལེན་པ་འཇིག་རྟེན་ན་གང་
མང་མང་ཡོད། ཡ་མཚན་རྒྱུ་ཅི་ཡང་མེད། དམངས་ཁྲོད་ན་ཡང་མེད་པ་མིན་ཏེ།
བོན་བསྟན་རྣམ་བཤད་ལས། བོན་གྱི་བླ་མ་འཁྲུལ་ཞིག་གི་རྣམ་ཐར་བྱ་བ་ན། ཞུ་སྟོན་
སྐྱེ་སེ་དགུང་ལོ་བརྒྱད་ཅུ་གྱ་ལྔ་ལ། ཉེ་གནས་ཇོ་མོ་རྒྱུན་ཆུང་དང་འཇལ་ནས་སྲས་བྱུང་
བ་དང༌། ཁོང་བགྲེས་པས། ཕ་མགོ་དཀར་ལ། བུ་རྐང་དམར་བྱུང་བ་ངོ་ཚ་་་་
གསུངས་ནས། སྲས་ཇོ་འཁར་གྱི་བུ་རུ་བཅོལ་ཏེ། གསང་མཚན་འབུམ་མེར་བཏགས་
སྐད། ཅེས་སྣང་། རང་རེའི་རྒྱལ་རབས་ལ་བལྟས་ན། སྲོང་བཙན་སྒམ་པོ་ལོ་ན་
གཞོན་དུས་འཇིག་རྟེན་མཐུན་འཇུག་གི་ཚུལ་དུ་རྒྱ་བཟའ་ཀོང་ཇོ་བཙུན་མོར་བླངས་པ་ལྟ་
བུར་སྣང་ཡང་ལོ་རྒྱུས་ཀྱི་གནས་ཚུལ་ངོ་མ་དེ་འདྲ་ཞིག་ག་ལ་ཡིན། ཆེན་པོ་ཐང་རྒྱལ་ནི་
དུས་རབས་དེར་སྟོབས་འབྱོར་རིག་གཞུང་འཛམ་གླིང་གི་ཡང་རྩེར་བསྙེགས་པའི་རྒྱལ་ཁབ་
ཅིག་རེད། ཐང་ཐེ་ཙུང་རྒྱ་ནག་གོང་མ་རིམ་བྱོན་གྲོས་ཀྱི་བློ་རིག་སྙིང་སྟོབས་ཕུལ་དུ་ཕྱིན་
པའི་རྒྱལ་བོ་ཆིན་ཧྲི་ཧོང་དང་ཧན་བུ་ཏིས་ཀྱི་ཟླ་ལ་འཇོག་གི་ཡོད་པའི་རྒྱུ་རྒྱལ་གྲགས་ཆེན་
ཞིག་ཡིན། དུས་རབས་བདུན་པའི་མགོར་ཕ་བུ་གཉིས་ཀྱིས་ནང་ཁུལ་འབངས་གྱེན་ལང་
གི་གོ་སྐབས་བེད་སྤྱད་ནས། དྲག་དམག་འབུམ་སྡེ་བཅུ་ཕྲག་བརྒལ་བའི་བསོས་ཡང་
ཏིས་ ཕམ་ནས་རྒྱལ་ཁམས་བླངས། འདབས་རོལ་གྱི་རྒྱལ་ ཕྲན་རྣམས་དབང་འོག་ཏུ་
བསྡུས་ཏེ་མངའ་ཞབས་ཀྱིས་རྒྱ་བསྐྱེད་པ་དང་། ནུབ་ཕྱོགས་ཏ་ཟིག་ཨ་རབ་བར་གྱི་ཚོང་
ལམ་ཕྱེ་ནས་སྟོབས་འབྱོར་ཤུགས་ཆེར་གཏོང་བ་ཐང་རྒྱལ་གཞུང་གི་སྲིད་ཇུས་ཀྱི་གཞི་རྩ་
ཡིན་ཞིང༌། གོང་གསལ་གྱི་སྲིད་ཇུས་ལག་བསྟར་གྱི་ལམ་གེགས་ཀྱི་གཙོ་བོ་ནི། ནུབ་
བྱང་ཕྱོགས་ཀྱི་ས་ཁྱོན་ཡངས་པོར་དབང་བཟུང་བའི་བོད་དང་། གྲུ་གུ། འ་ཞ་སོགས་
ཡིན། ཐེ་ཙུང་གི་རིང་ལ་ནུབ་བྱང་ཕྱོགས་ཀྱི་ས་ཆ་ལེན་པའི་དཔུང་ཆེན་ལན་མང་དྲངས་
ན་ཡང་། དམའ་སའི་དམག་མཐོ་སྒང་གི་གནམ་གཤིས་མི་ལོབས་པ་དང་། དམག་གི་
151



ir
lo
ཟ་མ་དང་རྟ་ཆས་སོགས་སྐྱེལ་འདྲེན་མི་བདེ་བའི་ཁར། རྩ་ཐང་ཡངས་པོར་རླུང་འཚུབ་
ལྟར་བསྐྱོད་ པའི་ གཏུམ་དྲག་ དཔའ་རྩལ་ཆེ་བའི་སྐྱ་དམག་ གི་ དོ་ ཟླར་ མི་ འོངས་ པས།
བར་སྐབས་ཤིག་ལ་རང་ས་ཡང་བསྲུང་མི་ཐུབ་པའི་དཀའ་སར་གཏུགས། རྒྱུ་མཚན་
དེར་བརྟེན་ཐང་ རྒྱལ་གཞུང་ནས་ཞི་བའི་སྒོ་ནས་ས་མཚམས་བདེ་འཇགས་བསྲུང་པའི་
གཉེན་མཐུན་སྲིད་ཇུས་ལག་ལེན་བྱས་པ་རེད། དེ་ཙི་ཀྲི་ཐུང་ཅན་ཞེས་པའི་རྒྱ་ནག་གི་
ཡིག་ཚང་དུ། རྒྱལ་བོས( ཐང་གི་རྒྱལ་བོ) བོད་ཀྱིས་དཔུང་འཇུག་བྱས་པར་ཐུགས་མ་
བདེ་ནས། བཀའ་བློན་རྣམས་བསྡུས་ནས་གྲོས་བཏོན་པར། ལ་ལས་གཉེན་བསྒྲིག་
ཐབས་ཀྱིས་འཁྲུག་འཛིང་ཞི་བར་བྱེད་ཟེར། ལ་ལས་ས་མཚམས་དམ་པོར་བསྲུངས་ནས།
སྤྱི་སྒེར་ཀུན་ཏུ་སྟོབས་རྒྱས་ཚེ་གཟོད་དམག་འདྲེན་ཟེར། ལ་ལས་ད་ལྟ་ཉིད་དུ་དམག་
དྲངས་ནས་རྒོལ་ཟེར་བས། རེ་ཞིག་ ཐག་མ་ཆོད་པར། ཟས་སྟོན་དྲངས་ནས་གྲོལ།
ཞེས་པ་ལས་ཀྱང་རྒྱུ་མཚན་དེ་ཤེས་ཐུབ། ཐང་གི་ གཉེན་བསྒྲིག་སྲིད་ཇུས་དེ་ནི་བར་
སྐབས་དེར་ཐང་དང་འདབས་འབྲེལ་རྒྱལ་ཁབ་བར་གྱི་འབྲེལ་བ་ཇེ་བཟང་དུ་འགྲོ་བར་
ཕན་ཐོགས་ཆེན་པོ་བྱུང་བར་མངོན་ལ། འདབས་འབྲེལ་གྱི་རྒྱལ་བོ་རྣམས་ཀྱང་ཐང་གི་
རྒྱལ་བོ་དང་གཉེན་འབྲེལ་བཅས་ཏེ་ཀོང་ཇོ་ཞིག་བཙུན་མོར་ཐོབ་ན་ངོ་སོ་ཞིག་ཏུ་འཛིན་
པར་སྣང་སྟེ། ཙི་ཀྲི་ཐུང་ཅན་དུ། ཁེ་ཡོན་ཁྲི་ལོ་བཅུ་གསུམ་པར(སྤྱི་ལོ725）ཀྲུང་ཧུ་
ཧྲིན་ཡོན་ཀྲིན་གྱིས་གོང་མར་ཕུལ་བའི་ཞུ་ཡིག་ནང་། ཕྲན་གྲུ་གུར་སོང་སྐབས། ཞོ་གྲྭ་
དང༌། ཆོ་ཐར། སྟོང་ཡུག་སོགས་གུར་གྱི་ནང་དུ་ཆང་སྟོན་བྱས་ཏེ་ང་ལ་བོད་ནི་ཁྱིའི་
རིགས་ཡིན། ཞེ་རིགས་དང་ཆི་ཏན་རིགས་ཀྱང་ངེད་གྲུ་གུའི་བྲན་གཡོག་ཡིན། དེ་
དག་ལ་ཀོང་ཇོ་གནང་། གྲུ་གུས་སྔ་ཕྱིར་ཐེངས་མང་པོར་ཀོང་ཇོ་བསླངས་ཀྱང་མི་སྟེར་
དོན་ཅི་ཡིན། བོད་ལ་བྱིན་པའི་ཀོང་ཇོ་དག་ཀྱང་རྒྱལ་བོའི་སྲས་མོ་ངོ་མ་མིན་པ་ངེད་
ཅག་གིས་ལོས་ཤེས། འོན་ཀྱང་། ངོ་ མ་ ཡིན་ མིན་འདིར་བཤད་ དགོས་དོན་མེད།
ལན་མང་བསླངས་ཀྱང་ཀོང་ཇོ་མ་གནང་བས། བོད་ཀྱི་ངོ་ཡང་རིག་མི་ཐུབ་ཅེས་ཟེར་
འདུག་ཕྲན་གྱིས་རྒྱུ་མཚན་རྒྱལ་བོར་ཞུ་བའི་ཁས་བླངས། ཞེས་བྱུང་ངོ༌། ། གོང་གི་རྒྱུ་
མཚན་འདི་དག་ལས་ཀོང་ཇོ་ཕར་སྟེར་དང་ཚུར་ལེན་གྱི་དམིགས་ཡུལ་གསལ་བར་ཤེས་
ཐུབ་བོ། །རྒྱ་བཟའ་ཀོང་ཇོ་ལེན་པའི་རྒྱུ་མཚན་ངོ་མ་དེ་འདྲ་ཞིག་ཡིན་པས། རྒྱལ་པོ་ལོ་
ཆེ་ཆུང་སོགས་ཀྱི་སྤྱིར་བཏང་གི་དཔྱད་པ་ག་ལ་འཇུག དེས་ན་ཡོངས་གྲགས་ཀྱི་ལོ་རྒྱུས་
རྣམས་སུ། སྲོང་བཙན་ལ་བཙུན་མོ་ལྔ་ཡོད་པའི་རྒྱུ་བཟའ་གཉིས་པ་ཡིན། རྗེས་སུ་མི་
ཉག་བཟའ། ཞང་ཞུང་བཟའ། མོང་བཟའ་བཅས་རིམ་པར་བླངས་ཏེ། མོང་་་་
བཟའ་ལ་སྲས་གུང་རི་གུང་བཙན་འཁྲུངས་པར་བཤད་པས་ན། རྒྱལ་པོ་དགུང་ལོ་དོན་
152



གཉིས་སྟེང་རྒྱ་བཟའ་བླངས་པ་ཡིན་ན། དེའི་རྗེས་སུ་བཙུན་མོ་གསུམ་བླངས་པའི་་
གསུམ་པར་སྲས་གུང་བཙན་འཁྲུངས་པ་དང༌། གུང་བཙན་ལ་ཡང་བུ་མང་སྲོང་མང་
བཙན་འཁྲུངས་ནས་ལོ་བཅོ་བརྒྱད་སྟེང་ཡབ་སྲོང་བཙན་གྱི་སྔོན་དུ་གཤེགས་པ་སོགས་ཀྱི་
ལོ་རྒྱུས་ལ་འགྲེལ་ཇི་ལྟར་རྒྱུག་ཟེར་ན། སྤྱིར་རྒྱལ་བོ་དག་གི་བཙུན་མོ་ཆེ་ཆུང་གི་གོ་རིམ་
དེ་སྔ་ཕྱིར་བླངས་པའི་གོ་རིམ་ཡིན་ག་ལ་དགོས། རྒྱ་ནག་གོང་མ་རྣམས་ཀྱི་ལོ་རྒྱུས་ལ་
བལྟས་ན། བཙུན་མོ་ཆེ་ཆུང་གི་གོ་གནས་དེ་གཟུགས་དང་། ཞང་ཚན་གྱི་དབང་ཆ་
ལས། ཡར་འཇོག་མར་འཇོག་བྱས་པ་མང་དུ་སྣང་། བུ་ཙེ་ཐེན་རྒྱལ་མོ་ཡང་ཕོ་བྲང་གི་
གཡོག་མོ་ཞིག་གཟུགས་དང་ཐབས་ཀྱིས་ཐང་ཀའོ་ཙུང་གི་སྔར་གྱི་བཙུན་མོ་ཆེ་ཆུང་དུ་མ་
ཕབ་ནས་བཙུན་མོའི་གོ་ས་བླངས་ཤིང་། ཕྱིས་སུ་རྒྱལ་བོའི་གོ་སར་བསྡད་པ་རེད། རྒྱུ་
བཟའ་ཀོང་ཇོ་ཡང་སྟོབས་འབྱོར་མངའ་ཐང་གཞན་ལས་ལྷག་པའི་ཐང་ཐེ་ཙུང་རྒྱལ་བོའི་
སྲས་མོའི་གོ་གནས་ཡོད་པས། རྒྱལ་བོ་སྲོང་བཙན་གྱི་བཙུན་མོ་དང་བོའི་གོ་སར་མ་
བཞག་རུང༌། བཙུན་མོ་གཉིས་པའི་གོ་སར་བཞག་པ་ལ་མི་འཐད་པའི་རྒྱུ་མཚན་ཅུང་
ཟད་ཀྱང་མེད་སྙམ་མོ། །
སྲོང་བཙན་དྲུག་ཅུ་ སྐོར་ སྔ་ མའི་ ལྕགས་ཁྱི་ ལ་ འདས་ པ་ འདི་ ཁས་ མ་བླངས་ན།
འདིའི་མན་ཆད་ཀྱི་ལོ་ཚིགས་རྣམས་མི་འགྲིག་པས། ལྕགས་ཁྱི་ལ་འདས་པ་ཡིན་ངེས་ལ།
ཀོང་ཇོ་བོད་ལ་བརྫངས་པའི་ལོ་ཚིགས་ཀྱང་ཐང་གི་ཡིག་ཚང་ལ་ནོར་པ་མི་སྲིད་པས།
དགུང་ལོ་གྱ་གཉིས་ལུགས་ལ། སྲོང་བཙན་དགུང་ལོ་བདུན་བཅུ་པ་སྤྱི་ལོ638པར་རྒྱ་
བཟའ་ བསླངས་ པས་ མ་ བྱིན་ པས། འ་ ཞས་ ཕྲ་མ་བཅུག་ པར་ དོགས་ པ་ སྐྱེས་ནས།
དེའི་ཕྱི་ལོར་འ་ཞར་དམག་དྲངས་ཏེ་ཕམ། ལྡོང་དང་པེ་རེ་འཇང་གི་ཡུལ་བླངས་ཏེ།
བོད་དམག་འབུམ་གཉིས་ལྷག་ཟུང་ཀྲོའུ་ནུབ་ཕྱོགས་སུ་བཏེགས། ཕོ་ཉ་མངགས་ཏེ་ཀོང་
ཇོ་གདན་འདྲེན་ལ་འོང་བ་ཡིན་ཞེས་བརྡ་བྱས། ཀོང་ཇོ་སྟེར་མི་སྟེར་གྱི་ལོན་ཅི་ཡང་མ་
བྱིན་པས། རྒྱའི་དམག་དཔོན་ཧན་བེ་ཕམ་ཡག་བྱས་ནས་ཟུང་ཀྲོའུ་བཟུང་། ཡང་
བོད་ཀྱིས་ཕོ་ཉ་མངགས་ཏེ་གཉེན་བསླངས་པས། རྒྱ་རྗེས་ཀོང་ཇོ་ཞིག་སྟེར་རྒྱུ་ཁས་
བླངས། སྲོང་བཙན་དགུང་ལོ་དོན་གཉིས་པ་སྤྱི་ལོ640ལ། རྒྱལ་བོས་བློན་པོ་མགར་
སྟོང་བཙན་མངགས་ནས་གསེར་སྲང་ སྟོང་ལྔ་ སྐྱེས་ སུ་ ཕུལ་ ཞིང་ གཉེན་བསླངས་ པས།
བུན་ཤིང་ཀོང་ཇོ་སྟེར་རྒྱུ་བྱས། དེའི་ཕྱི་ལོར་རྒྱལ་བོ་དོན་གསུམ་སྟེང (སྤྱི་ལོ640) ཐེ་
ཙུང་རྒྱལ་བོས་ཅང་ཞི་ཝང་ལིས་ཏོ་ཙུང་མངགས་ནས་བུན་ཤིང་ཀོང་ཇོ་བོད་དུ་བསྐྱལ།
རྒྱལ་བོ་བློན་འཁོར་པོ་ཧེ་ཟེར་སར་སྒར་བཏབ། རྨ་ཆུའི་ཆུ་འགོར་བསུ་བ་བྱས་ཞེས་ཁས་
མ་བླངས་ན། ཐང་གི་ཡིག་ཚང་གི་ལོ་ཚིགས་དང་མི་མཐུན་ནོ། །དེ་ལ་འདི་འདྲའི་
153



དོགས་པ་ཡོད་སྲིད་དེ། རྒྱལ་བོ་ལོ་བདུན་ཅུ་ལོན་པ་ཞིག་གིས་ཀོང་ཇོ་ལེན་པའི་དོན་དུ་
སྔ་ཕྱིར་དཀའ་ཚེགས་དེ་འདྲ་བྱེད་དགོས་དོན་ཡོད་དམ། དགུང་ལོ་དེ་ཙམ་མཐོ་བས།
ཀོང་ཇོ་བསུ་ཕྱིར་ལྷ་ས་ནས་མཚོ་སྔོན་རྨ་སྟོད་བར་ཕེབས་ནུས་སམ། ཀོང་ཇོ་ལེན་རྒྱུའི་
དཀའ་ཚེགས་དེ་འདྲ་བྱས་ནས་བླངས་ཏེ། ལོ་དྲུག་ཙམ་ལ་ཀོང་ཇོའི་ཞལ་མ་འཇལ་པར་
བཏང་སྙོམས་སུ་འཇོག་སྲིད་དམ་ཟེར་ན། ཏུན་ཧོང་ཡིག་ཚང་དང་། ཐང་གི་ཡིག་
ཚང་གི་ལོ་ཚིགས་དང་སྦྱར་ན་དོན་དེ་འདྲ་ཞིག་ཏུ་སོང་སྣང་ཡང་། དེ་ལ་དཔྱད་པ་
གཏོང་ལུགས་ གཞན་ ཞིག་ ཡང་ ཡོད་དེ། ཏུན་ ཧོང་ གི་ རྒྱལ་ རབས་ལོ་ཚིགས་ནང་།
བཙན་མོ་མུན་ཆང་ (བུན་ཤིང་) ཀོང་ཇོ་མགར་སྟོང་བཙན་ཡུལ་ཟུང་གིས་སྤྱན་དྲངས་ཏེ་
བོད་ཡུལ་དུ་གཤེགས་སོ། །བལ་པོ་ཡུ་སྣ་ཀུག་ཏི་བཀུམ། ནཱ་རི་བ་བ་རྒྱལ་ཕོར་བཅུག
གནག་ནད་ཆེན་པོ་བྱུང་། དེ་ནས་ལོ་གསུམ་ན། བཙན་པོ་ཁྲི་སྲོང་བཙན་གྱི་རིང་ལའ།
ལི་སྙ་ཤུར་བརླག་སྟེ། ཞང་ཞུང་ཐམས་ཅད་འབངས་སུ་བཀུག་སྟེ་མངའོ། །དེ་ནས་ལོ་
དྲུག་ནའ། བཙན་པོ་ཁྲི་སྲོང་བཙན་དགུང་དུ་གཤེགས། བཙན་མོ་མུང་ཅང་ཀོང་ཇོ་
དང་ལོ་གསུམ་བཤོས་སོ། །ཞེས་དང་། ཐང་གི་ཡིག་ཚང་དུ། ཀྲིན་བཀཱན་ཁྲི་ལོ་ཉེར་
གསུམ(སྤྱི་ལོ649སྲོང་བཙན་གྲོངས་པའི་སྔར་ལོ) བོད་ཀྱི་བཙན་པོ་སྲོང་བཙན་ལ་རྒྱུ་མ་
ཏུའུ་བེ་དང་ཞི་ཧེ་ཆུན་ཝང་གི་ཆོ་ལོ་གནང་། ཞེས་འབྱུང་ངོ༌། །ཧྥུ་མ་ ཏུའུ་བེ་ནི་རྒྱལ་
བོའི་སྲས་མོའི་མག་པའི་ཐོབ་དང་། ཞི་ཧེ་ཆུན་ཝང་ནི་མཚོ་སྔོན་གྱི་མི་དབང་ཟེར་བ་
རེད། འདིར་དྲངས་པའི་ཡིག་ཚང་གི་ཚིག་ལས། །
1. ཀོང་ཇོ་བླངས་ནས་ལོ་དྲུག་ལ་རྒྱལ་བོ་དང་མ་འཕྲད་ཅིང༌། དེ་ནས་རྒྱལ་བོ་
དང་ལྷན་དུ་ལོ་གསུམ་བསྡད་དེ་རྒྱལ་བོ་གྲོངས་པ་དང་།
2. ཀོང་ཇོ་དང་རྒྱལ་བོ་འཕྲད་པའི་ཕྱིར་ལོར། ཐང་རྒྱལ་གཞུང་ནས། རྒྱལ་བོ་
ལ་མག་པའི་ཐོབ་གནང་བ་ཡིན་པ་བཅས་རྟོགས་ཐུབ་བོ། །དེས་ན་ཀོང་ཇོ་བླངས་ནས་ལོ་
དྲུག་ཙམ་ལ་རྒྱལ་བོ་དང་ངོ་མ་ཐུག་པའི་རྒྱུ་མཚན་ཅི་ཡིན། ཀོང་ཇོ་དང་རྒྱལ་བོ་དངོས་
སུ་འདུས་པའི་ཕྱིར་ལོ་མག་པའི་ཐོབ་སྟེར་དོན་ཅི་ཡིན། བོད་ཀྱི་ལོ་རྒྱུས་རྟོག་ཞིབ་བྱེད་
མཁན་རིན་ནེ་ཆང་གིས་རྒྱ་བཟའ་ཀོང་ཇོ་སྲས་གུང་བཙན་ལ་བླངས་པ་ཡིན་པ་འདྲ་ཟེར།
ང་རང་ཡང་སྲོང་བཙན་དགུང་ལོ་གྱ་གཉིས་ལ་གཤེགས་པ་འཐད་ལྡན་དུ་འདོད་ཅིང་།
རྒྱ་བཟའ་ཀོང་ཇོ་ཡང་ཐོག་མར་སྲས་གུང་བཙན་གྱི་མནའ་མར་བསླངས་ཤིང་། སྲས་
དང་མཉམ་དུ་ལོ་དྲུག་བསྡད། དེ་དུས་མེས་སྲོང་བཙན་ཟུར་བཞུགས་བྱས་ནས་སྲས་
ཀྱིས་སྲིད་བསྐྱངས། ཀོང་ཇོ་བླངས་པའི་ལོ་བདུན་པར་སྲས་གུང་བཙན་ལོ་བཅོ་བརྒྱད་
ལོན་པ་རྟ་བསྐྱོད་པས་བཀྲོངས། དེ་ནས་མེས་པོ་སྲོང་བཙན་སླར་ཡང་རྒྱལ་ཁྲིར་ཕེབས།
154



ཀོང་ཇོ་སླར་རྒྱ་ནག་ཏུ་བསྐྱེལ་གྲབས་བྱས་ཀྱང་། ཐང་གི་ཆབ་སྲིད་ཀྱི་དམིགས་ཡུལ་དང་
འགལ་བར་དགོངས་ནས། བུ་མོའི་འདུན་མ་ལན་གཅིག་ཡིན་ཞེས་མེས་པོ་རྒན་པོ་རྒས་
ཤིང་འཁོག་པས་ངོ་མི་སྡུག་ཅིང་། བྱད་སྤྲས་ཁེངས་པ་དེ་དང་འདུས། རྒྱལ་ཕྲན་དག་
དང་ཐང་གི་བློན་པོ་སོགས་ཀྱིས་ཀྱང་རྒྱལ་བོས་རང་གི་སྲས་ཀྱི་མནའ་མ་དང་འདུས་པ་ལ་
འདྲ་མིན་སྣ་ཚོགས་བཤད་ཅིང་། མཚམས་དེར་ཐང་གི་གོང་མས་ཀོང་ཇོ་མེས་པོ་སྲོང་
བཙན་གྱི་བཙུན་མོར་དངོས་སུ་ཁས་ལེན་པ་མཚོན་ཕྱིར་མག་པའི་ཆོ་ལོ་སྤྲད་ཅིང་ཁྱབ་
བསྒྲགས་བྱས་ཏེ། མང་མང་གི་ཁ་འཁྲུགས་མནན་ཞིང་སྲོང་བཙན་གྱི་ངོ་བསྲུངས་པ་
རེད་བསམས་ཤིང༌། དེ་ལྟར་བྱས་ན་ཀོང་ཇོ་སྲོང་བཙན་དང་ལོ་དྲུག་ལ་ངོ་མ་མཇལ་བའི་
རྒྱུ་མཚན་དང༌། ལོ་གསུམ་ལ་བཤོས་ཞེས་པའི་རྒྱུ་མཚན་དང་། གཤེགས་པའི་སྔར་
ལོར་མག་པའི་ཆོ་ལོ་གནང་པའི་རྒྱུ་མཚན་རྣམས་སྔ་ཕྱི་འབྲེལ་ཆགས་པ་ཞིག་ཡིན་སྙམ།
གྱིམ་ཤིང་ཀོང་ཇོ་དང་འཇང་ཚའི་གཏམ་རྒྱུད་དེ་ཡང་ཡིག་ཚང་གི་ལོ་ཚིགས་དང་གཏན་
ནས་འགྲིག་ཐབས་མེད་པ་ཞིག་ཡིན་པས། ཀོང་ཇོ་སྔ་མ་དང་གུང་རི་གུང་བཙན་གྱི་དོན་
དེ་ཀོང་ཇོ་ཕྱི་མར་ཕ་ཞྭ་བུར་བསྐྱོན་དུ་སོང་བ་ཞིག་མིན་ནམ་སྙམ་མོ། །ལ་ལས་ཀོང་ཇོ་ལོ་
དྲུག་ལ་རྒྱལ་བོ་དང་ངོ་མ་འཕྲད་པའི་རྒྱུ་མཚན་ནི། མགར་གྱིས་ གཡོ་སྒྱུ་བྱས་ནས།
རང་གིས་བདག་བྱས་པ་རེད་ཟེར། མགར་སྟོང་བཙན་མི་དེ་འདྲ་ཞིག་ཡིན་ན། ཐེ་
ཙུང་གིས་མགར་སྟོང་བཙན་འཇོན་ཐང་ཆེ་བར་ཐུགས་དགྱེས་ནས། གཡས་ཕྱོགས་ཀྱི་སྐུ་
སྲུང་དམག་དཔོན་ཆེན་པོའི་ཆོ་ལོ་གནང་ཞིང༌། ལང་ཡེ་ཀོང་ཇོའི་ཚ་མོ་ཏོན་གྱི་རུས་
གཏོགས་ཤིག་གནང་བ་ལ། ཕྲན་ལ་བོད་ན་ཁྱིམ་ཐབ་ཡོད། བདག་གི་བཙན་པོས་
ཀྱང་ཀོང་ཇོའི་ཞལ་མ་མཇལ་བས། དེ་འདྲ་ག་ལ་རུང་ཟེར་ནས་ཐེ་ཙུང་རྒྱལ་བོའི་ཞལ་ངོ་
བཟློག་པ་ག་ལ་སྲིད། ལ་ལས་ཕས་བུ་ཡི་མནའ་མ་དང་འདུས་པ་དེ་འདྲ་ཡུལ་ལུགས་དང་
མི་མཐུན་ཟེར་མོད། གནའ་རབས་ཀྱི་ལོ་རྒྱུས་ནང་ན་དེ་འདྲ་མང་། ཡིག་ཚང་མ་ཧཱ་
རུས་སྦལ་ནང་དུ་བོད་རྒྱལ་ཁབ ( #g ཐང་གི་སྐབས་སུ་རྒྱ་ཡིག་གི་ནང་ན་སོ་མཆུའི་སྒྲ
“ ཧྥུ” མེད་པས# ལ་བུའམ་བོད་ཅེས་པའི་སྒྲར་བཀླག) ལྡོང་གི་ལྷོ་ནུབ་ཕྱོགས་ལེ་བར་
སྟོང་ཕྲག་དུ་མའི་ཕན་ཆད་ན་ཡོད། མི་ནག་ཉེས་ལྕི་ན་སྲོག་ཆད་བཅད་ཅིང་། ཡང་ན་
ཟོག་གི་ཆད་པ་རྒྱག་མི་རྣམས་ཡང་རྩལ་ཆེ་ཞིང་རལ་གྲི་སྐོར་བ་ལ་མཁས། ནོར་ཀོ་ལ་རྩི་
བརྒྱབ་ནས་གོ་ཁྲབ་བྱེད་ཅིང་འདོམ་གང་ལྷག་གི་གཞུ་རིང་འཛིན། སྨྱུག་མ་ལས་གཞུ་
རྒྱུད་བྱེད། ཕའི་ཆུང་མ་དག་དང་སྲུ་མོ་ལ་ཁྱིམ་ཐབ་བྱེད་ཅིང༌། བུ་དང་ནུ་བོ་སོགས་
འདས་རྗེས་ཕ་དང་ཕུ་བོས་དེའི་མནའ་མ་ལ་ཡང་ཁྱིམ་ཐབ་བྱེད། གླུ་གར་དང་རོལ་མོ་ལ་
དགའ་ཞིང་གླིང་བུ་རིང་བོ་འབུད། ཅེས་བྱུང་། བོད་ཀྱི་རྒྱལ་རབས་རྣམས་སུ་ཡང་མུ་
155



ནེ་བཙན་པོ་ཡབ་ཁྲི་སྲོང་ལྡེ་བཙན་གྱི་ཆུང་མ་ཕོ་ཡོང་བཟའ་རྒྱལ་མོ་བཙུན་ཁབ་ཏུ་བཟུང་
བར་བཤད་པས། ལུགས་དང་འགལ་བའི་སྐྱོན་ག་ལ་འབྱུང༌། དེང་སང་རྒྱའི་ལོ་རྒྱུས་
མཁན་ལ་ལས་དེ་རིགས་བོད་དང་གྲུ་གུ་སོགས་ཀྱི་གནའ་སྲོལ་རེད་ཟེར་ཡང་ངེས་པ་ག་ལ་
ཡོད། རྒྱ་ནག་རྒྱལ་བོ་ནང་ན་ཕའི་ཆུང་མ་བུས་འཕྲོགས་པ་དང་བུད་མེད་བརྩད་ནས་ཕ་
བུ་གསོད་རེས་བྱས་པའི་ལོ་རྒྱུས་ཤིན་ཏུ་མང་། ཐང་གི་ལོ་རྒྱུས་སྟེང་ན་མིང་གྲགས་ཆེ་
བའི་བུ་ཙེ་ཐེན་རྒྱལ་མོ་ཡང་ཐོག་མར་ཕ་ཐེ་ཙུང་གི་གཡོག་མོ་བྱས་ཤིང་ ཕ་དང་འདྲེས།
བར་སྐབས་ཤིག་ལ་སྲས་ཀོ་ཙུང་ལིས་ཀྲི་དང་ལྐོག་ཏུ་འདྲེས། ཕ་ཐེ་ཙུང་གིས་ཤེས་ནས་
ཆད་པ་བཅད་དེ་ཇོ་དགོན་དུ་སྤྲུགས། ཐེ་ཙུང་འདས་རྟིང་ཀོ་ཙུང་རྒྱལ་སར་འཁོད་རྗེས་
བཙུན་མོའི་གོ་སར་བཞག་པ་ཞིག་མ་རེད་དམ། །
བུན་ཤིང་ཀོང་ཇོ་ལ་ཡང་བུ་མ་བྱུང་བ་འདྲ། ཏུན་ཧོང་ཡིག་རྙིང་དུ་གུང་སྲོང་གུང་
བཙན་དང་ཁོན་ཅོ( ཀོང་ཇོ)མང་པོ་རྗེ་ཁྲི་སྐོར་དུ་བཤོས་པའི་སྲས་མང་སློན་མང་བཙན་
ཞེས་པའི་ཀོང་ཅོ་དེ་འ་ཞ་ཀོང་ཅོ་དང་། དེ་ཡང་གུང་རི་གུང་བཙན་གྱི་བཙུན་མོ་དངོས་
མིན་པར་གསལ། བོན་གྱི་ལོ་རྒྱུས་བྱམས་མ་བྱ་བར་སྲོང་བཙན་སྒམ་པོ་དང་འགྲོ་ཁྲི་མ་
འགྲེང་ཏིང་གི་སྲས་གུང་སྲོང་གུང་བཙན། དེ་དང་འ་ཞ་ཟ་ཁོང་ཅོ་མོ་རྗེ་ཁྲི་དཀར་ཏིང༌
ཤགས་ཀྱི་སྲས་མང་སྲོང་མང་བཙན་ཞེས་འབྱུང༌། ( ཏིང་ཤགས་ནི་བཟའ་སྡེབ་བྱས་
མེད་པའི་མཛའ་གྲོགས་ཀྱི་བརྡ་རྙིང་རེད།)
3. སྲོང་བཙན་བརྒྱད་བཅུར་བཞུགས་ཟེར་བ་དེ་ཡང་དོན་ལ་རྒྱུད་ཀྱི་ལུང་བསྟན་
ཞིག་ལ་བརྟེན་པ་ཙམ་ཡིན་ཟེར། བཤད་ཚུལ་འདི་ཡང་དོན་ལ་གནས་པར་མ་མཐོང་སྟེ།
སྲོང་བཙན་སྒམ་པོར་སྦྱར་གྱིན་ཡོད་པའི་ལུང་བསྟན་ཞིག་ཡོད་པ་བདེན་མོད། དགུང་
གྲངས་ལུང་བསྟན་ལ་བསྟུན་པ་ཡིན་ན། ལུང་བསྟན་དུ་ལོ་ནི་བརྒྱད་ཅུར་རྒྱལ་སྲིད་བྱས།
ཞེས་གསུངས་ཡོད་པས། སྔོན་གྱི་ལོ་རྒྱུས་ཀུན་ཁ་མཚུངས་པར་གྱ་གཉིས་བར་་་་་
བཞུགས་ཞེས་ལོ་གཉིས་ལྷག་པ་འཇོག་དོན་ཅི་ཡིན། ལོ་གཉིས་ལྷག་པ་དེ་ལོ་ རྒྱུས་ཀྱི་
ཁུངས་ངོ་མ་ཞིག་ལ་བསྟུན་པའི་རྟགས་མིན་ནམ། སྲོང་བཙན་དགུང་ལོ་གྱ་གཉིས་སྟེང་
གཤེགས་པས་རྒྱུད་ཀྱི་ལུང་བསྟན་གྱི་དགུང་གྲངས་དང་ཕལ་ཆེར་མཐུན་ཞེས་ལུང་བསྟན་
དགུང་གྲངས་ལ་སྦྱར་ནས་བཤད་པ་ཞིག་ལས། དགུང་གྲངས་ལུང་བསྟན་ལ་བརྟེན་ནས་
ཐག་བཅད་པ་ག་ལ་ཡིན། དེ་ཡིན་ན་ལོ་གཉིས་ལྷག་པ་སྣོན་མི་དགོས་སོ། ། །
སྲོང་བཙན་ཡན་ཆོད་རྒྱལ་རབས་སོ་གཉིས་རིང་གི་རྒྱལ་བོ་ཡབ་ཡུམ་གྱི་མཚན་དང་
བརྒྱུད་རིམ། གྲི་གུམ་བཙན་པོ། སྤུ་དེ་གུང་རྒྱལ། སྟག་བུ་སྐུ་གཟིགས། གནམ་རི་
སྲོང་བཙན་དག་གི་ལོ་རྒྱུས་ ཐར་ཐོར་དང་། རྒྱལ་རབས་བཅོ་བརྒྱད་པ་ལྡེ་གྲུ་གནམ་
156
ནན་



གཞུང་བཙན་ནས་སྲོང་བཙན་བར་གྱི་སྲིད་བློན་བརྒྱུད་རིམ་སོགས་སྲོང་བཙན་སྒམ་པོ་ལ་
ཐུག་གི་བར་བཤད་རྒྱུན་མ་ཉམས་པར་གནས་ཐུབ་ལུགས་ལ་བལྟས་ན་དེ་སྔོན་ཡང་ཞང་
ཞུང་གི་ཡི་གེ་ལས་བྲིས་པའི་ལོ་རྒྱུས་ཡིག་ཚང་ཡོད་པར་གོར་མ་ཆག་ཅིང་། སྲོང་བཙན་
སྒམ་པོའི་སྐུ་རིང་ལ་བོད་ཀྱི་ཡིག་གསར་བྱུང་བས་མཚམས་དེ་ཞིག་ནས་བཟུང་སྟེ་རྒྱལ་བོ་
རིམ་བྱོན་གྱི་དགུང་སྙིང་། དགུང་གྲངས། འཁྲུངས་འདས་ཀྱི་ལོ་ཚིགས། ལོ་རེའི་
སྲིད་དོན་གལ་ཆེན་བཅས་ཀྱི་བརྗེད་ཐོ་དང་ཁྲིམས་ཡིག བཀའ་དྲིན་ཞུ་ཡིག ཞུས་
ལན། དཔྱའ་སྡུད་དོམ་ཡིག་སོགས་ཡི་གེར་འགོད་པའི་ལུགས་སྲོལ་དར་བ་ཏུན་ཧོང་
ཡིག་ཚང་ལ་བལྟས་པས་ཤེས། ཕྱི་རྒྱལ་གྱིས་ཉར་ཚགས་བྱས་པའི་ཡིག་རྙིང་ཐར་ཐོར་
ནང་དུ་ལུས་པའི་རྒྱལ་བོ་རིམ་བྱོན་གྱི་སྲིད་དོན་ལོ་རེ་རེ་བཞིན་འཁོད་པའི་བརྗེད་ཐོར།
སྲོང་བཙན་སྒམ་པོའི་ཐད་ལ། ། ཁྱིའི་ལོ་ལ་བབ་སྟེ། བཙན་པོ་སྐྱེས་སྲོང་བཙན་གྱི་སྤུར་
ཕྱིང་བའི་རིང་ཁང་ན་མཁྱུད་ཆིང་གཞུག་སྟེ་སོགས་དང་དེའི་ཡན་ཆོད་བཙན་མོ་མུན་ཆང་
ཀོང་ཅོ། མགར་སྟོང་བཙན་ཡུལ་ཟུང་གིས་སྤྱན་དྲངས་ཏེ་བོད་ཡུལ་དུ་གཤེགས་སོ་་་
སོགས་དང༌། དེ་ནས་ལོ་གསུམ་ན། དེ་ནས་ལོ་དྲུག་ན་སོགས་སྲོང་བཙན་སྐུ་གཤེགས་
པའི་ལོ་དེའི་གོང་གི་ལོ་བཅུའི་དོན་ཆེན་འཁོད་ཡོད་ལ། བཙན་མོ་མུན་ཆང་ཀོང་ཅོ་ཞེས་
པའི་ཚིག་གི “བཙན་མོའི”ཡན་ཆོད་ཤོག་གུ་འཐེད་ནས་ལོ་ཚིགས་ཀྱི་ཡི་གེ་ཆད་ཅིང་།
དེ་ཡན་ཆད་ཀྱི་ཡི་གེ་ཉམས་ནས་མེད་པས་ནང་དོན་ཅི་འདྲ་འཁོད་ཡོད་མི་ཤེས་ཀྱང་སྐུ་
གཤེགས་རྗེས་པུར་དོ་དམ་བྱས་པའི་གནས་ཚུལ་དང་། རྒྱ་བཟའ་ཀོང་ཅོ་གདན་འདྲེན་
བྱས་ཕྱིན་ཆད་ལོ་བཅུའི་དོན་ཆེན་ཡི་གེར་འཁོད་ཡོད་ལུགས་ལ་བལྟས་ན། དེ་ཡན་ཆད་
ཀྱི་ལོ་རེའི་མཛད་རྗེས་ཀྱང་ཡི་གེར་བཏབ་མེད་མི་སྲིད་སྙམ་ཞིང་། དེང་སང་འུ་ཅག་གིས་
ཡི་གེ་དེ་རིགས་དངོས་སུ་མཇལ་བའི་སྐལ་བ་མེད་ཀྱང་། སྔོན་ཆད་ཀྱི་ལོ་རྒྱུས་འབྲི་མཁན་
རྣམས་ཀྱང་ཡིག་ཚང་རྙིང་བ་གཏན་ནས་མ་གཟིགས་པར་འོལ་ཚོད་ཀྱིས་བྲིས་པ་རེད་ཅེས་
ཐག་གཅོད་ག་ལ་རུང་། དེང་སང་རིག་རྒྱུ་ཡོད་པའི་ཏུན་ཧོང་ཡིག་རྙིང་འདི་དག་བོད་
རྒྱལ་བཙན་པོའི་རིང་ལ་ཡི་གེར་བཏབ་པ་ཡིན་ཞེས་ཐག་བཅད་ཆོག་པའི་རྒྱུ་མཚན་འཐད་
ལྡན་ཡོད། མེས་པོ་སྲོང་བཙན་ནས་ཁྲི་སྲོང་ལྡེ་བཙན་བར་མི་རབས་གསུམ་བཞི་ལས་མ་
སོང་བས་མཛད་རྗེས་ཤིན་ཏུ་ཆེ་བའི་མེས་པོ་སྲོང་བཙན་གྱི་དགུང་སྙིང་དགུང་གྲངས་ཙམ་
ཡང་མི་ཤེས་ཤིང་ལོ་རྒྱུས་ནང་དུ་ཡང་མ་བྲིས་པར་ཕྱི་རབས་ཀྱི་ལོ་རྒྱུས་འབྲི་མཁན་རྣམས་
སྲོང་བཙན་དགུང་གྲངས་རྒྱུད་ཀྱི་ལུང་བསྟན་ཁོ་ན་ལ་བརྟེན་དགོས་པའི་ཚད་དུ་སོང་མེད་
སྙམ་ཞིང་། བོད་ཕྱི་རབས་པས་བྲིས་པའི་མང་སྲོང་མང་བཙན་ནས་གླང་དར་བར་གྱི་
རྒྱལ་རབས་བརྒྱད་ཀྱི་སྲིད་སྐྱོང་ལོ་གྲངས་ཀྱི་ཐད་ལ་མང་སྲོང་སྲིད་ལོ་ཉེར་བདུན་ལ་བཅོ་
157



ལྔར་བྱས་པ་དང་། སད་ན་ལེགས་སྲིད་ལོ་བཅོ་བརྒྱད་ལ་སོ་གསུམ་དུ་བྱས་པ་ནི། སྲིད་
སྐྱོང་ཡུན་དང་དགུང་གྲངས་ཕན་ཚུན་ནོར་བ་མ་གཏོགས་རྒྱལ་བོ་གཞན་དག་གི་སྲིད་སྐྱོང་
ལོ་གྲངས། ཐང་དང་ཏུན་ཧོང་གི་ཡིག་རྙིང་ལ་བསྡུར་ན་ལོ་རེ་གཉིས་ལས་ཁྱད་མི་རྒྱུགས་
པས། སྲོང་བཙན་དགུང་གྲངས་ཐད་ལ་སོ་བཞི་ལ་གྱ་གཉིས་སུ་ནོར་བའི་ནོར་འཁྲུལ་
ཚབས་ཆེན་དེ་འདྲ་འབྱུང་ག་ལ་སྲིད་དེ། གཙོ་བོའི་དོན་ལ་མི་བསླུ་ཕྱིར། གཞན་
ལའང་རྗེས་སུ་དཔོག་པ་ཡིན། ཞེས་གསུངས་པའི་ཕྱིར། །
4. ཀུན་མཁྱེན་བུའི་བཞེད་པ་གཞིར་བྱས་ཏེ་སྲོང་བཙན་མེ་གླང་ལ་འཁྲུངས་ཤིང་ས་
གླང་ལ་ཁྲིར་ཕེབས་པའི་ལོ་བྱས་ཞེས་དང༌། རང་ལོ་སོ་བཞི་བ་ལྕགས་ཁྱི་ལ་གྲོངས་ཞེས་
ཟེར་རོ། ཀུན་མཁྱེན་བུས་སྲོང་བཙན་མེ་གླང་ལ་འཁྲུངས་པར་གསུངས་པ་བདེན་མོད་
ཀྱང་། དགུང་གྲངས་བརྒྱད་ཅུ་རྩ་གཉིས་ཞེས་གསལ་བར་གསུངས་ཡོད་པས་རྒྱ་ནག་
ཡིག་ཚང་ལུགས་ཀྱི་འདས་ལོ་ལྕགས་ཁྱི (སྤྱི་ལོ650) ནས་ཡར་བརྩིས་པའི་ལོ་སོ་བཞི་བ་ལ་
ཁེལ་བའི་མེ་གླང༌(སྤྱི་ལོ617) དེ་ཡིན་རྟགས་གང་ན་ཡོད། འཁྲུངས་ལོ་མེ་གླང་ཡིན་པ་
ཙམ་གྱིས་ཀུན་མཁྱེན་བུའི་བཞེད་པར་གྱུར་ན། ལྕགས་ཁྱི་ནས་ཡར་བརྩིས་པའི་ལོ་གོ་
བཞི་བ(སྤྱི་ལོ557) ཡང་མེ་གླང་ལ་ཁེལ་ཡོད་པས་ཀུན་མཁྱེན་བུས་འདོད་པའི་མེ་གླང་ནི་
དྲུག་ཅུ་སྐོར་སྔ་མའི་མེ་གླང་དེ་ཡིན་ལ། སྲོང་བཙན་སྒམ་པོ་དགུང་གྲངས་གོ་བཞི་ཡིན་
ཞེས་སྨྲས་ན་ཅིས་མི་འཐད། སྤྱིར་དགུང་གྲངས་དང་འཁྲུངས་འདས་ཀྱི་ལོ་ནི་ཕན་ཚུན་
བལྟོས་བཅས་ཀྱི་འབྲེལ་བ་ཡོད་པའི་གནད་དོན་ཞིག་ཡིན་པས་དགུང་གྲངས་དང་འཁྲུངས་
ལོའི་ལོ་རིས་ལོ་ཁམས་ཤེས་ན། འདས་ལོའི་ལོ་རིས་ལོ་ཁམས་གང་ཡིན་ཤེས་ཐུབ་ལ།
དགུང་གྲངས་དང་འདས་ལོའི་ལོ་རིས་ལོ་ཁམས་ཤེས་ན་འཁྲུངས་ལོའི་ལོ་རིས་ལོ་ཁམས་
ཀྱང་ཤེས་ཐུབ་པས། དགུང་གྲངས་གྱ་གཉིས་དང་འཁྲུངས་ལོ་མེ་གླང་ཡིན་ན། འདས་
ལོ་ས་ཁྱི་ལས་ལྕགས་ཁྱི་ཡིན་མི་སྲིད་ཅིང་། འདས་ལོ་ལྕགས་ཁྱི་དང་འཁྲུངས་ལོ་མེ་གླང་
ཡིན་ན། དགུང་གྲངས་གོ་བཞིའམ་སོ་བཞི་ལས་གྱ་གཉིས་ཡིན་ལུགས་མེད། བུ་སྟོན་
གྱིས་འཁྲུངས་ལོ་མེ་གླང་དང་དགུང་གྲངས་གྱ་གཉིས་ཞེས་ཆོས་འབྱུང་གསུང་རབ་རིན་པོ་
ཆེ་མཛོད་ན་གསུངས་ཡོད་པས་ན་འདས་ལོ་ལྕགས་གླང་མི་བཞེད་པར་གསལ་བས། བུ་
སྟོན་གྱིས་འདོད་པའི་འཁྲུངས་ལོ་མེ་གླང་དེ་དང༌། རྒྱ་ནག་ཡིག་ཚང་ལུགས་ཀྱི་འདས་ལོ་
ལྕགས་ཁྱི (སྤྱི་ལོ650) གཉིས་ཇི་ལྟར་འབྲེལ། དོན་གྱིས་སྲོང་བཙན་འདས་ལོ་སོ་བཞི་
ལས་མ་ཐུབ་ཅེས་པའི་ཞེ་འདོད་དེ་ལ་རྒྱབ་བརྟེན་བཙན་པོ་ཞིག་ཡོད་ཁུལ་བྱས་པ་ཡིན་
ཀྱང་། བུ་སྟོན་ཆེན་པོ་ནི་སྲོང་བཙན་དགུང་ལོ་སོ་བཞི་འདོད་པའི་ཕྱོགས་ན་མེད་པས་
དགེ་འདུན་ཆོས་འཕེལ་གྱིས་འདོད་པའི་མེ་གླང་དང༌། བུ་སྟོན་གྱིས་འདོད་པའི་མེ་གླང་
158



གཉིས་ལོ་རིས་ལོ་ཁམས་འདྲ་ཡང་ལོ་ཚོད་གཅིག་མིན་ཞེས་མགྲིན་པ་གཟེངས་སུ་བསྟོད་
ནས་སྨྲ་བར་སྤོབས། ་
5. བོན་གྱི་བྱམས་མ་བྱ་བའི་ལོ་རྒྱུས་སུ། སྲོང་བཙན་བོན་ལ་སྡང་བས་དགུང་ལོ་སོ་
དྲུག་ལས་མ་ཐུབ་ཅེས་བྲིས་པ་དེ་ཡང་གྲོངས་ནས་ལོ་གཉིས་ཙམ་གསང་རྒྱ་བྱས་ཚུལ་རྒྱལ་
རབས་ཀ་བར་གསལ་བ་དེ་དང་འགྲིག་འདུག་པས་སྐྱེས་བུ་མང་དུ་སྨྲ་ལ། བདེན་པའི་
དོན་གཅིག་མེད་པ་མིན་ཞེས་གསུངས་པ་ལྟར་རོ། །ཞེས་དང༌། ཀུན་མཁྱེན་བུའི་འདོད་
པ་གཞིར་བྱས་ཏེ་སྲོང་བཙན་མེ་གླང་ལ་འཁྲུངས་ཤིང་ཞེས་དང་། རང་ལོ་སོ་བཞི་བ་
ལྕགས་ཁྱི་ལ་གྲོངས་ཞེས་དང་། དོན་ལ་བྱ་ལོར་འདས་ཤིང་ཁྱི་ལོའི་མཇུག་ཏུ་གསང་བ་
བརྟོལ་ བར་ བརྟེན་ རྒྱུའི་ རྒྱལ་ རབས་ ལ་ ལྕགས་ཁྱི་ ལོར་ གྲོངས་ ཞེས་ བྲིས་ སམ་ སྙམ་ སྟེ།
ཞེས་ཟེར་རོ། །གོང་གི་ཚིག་འདི་དག་ལ་དཔྱད་ན་སྲོང་བཙན་འཁྲུངས་འདས་ཀྱི་ལོ་ཚིགས་
ཐད་དེབ་དཀར་རང་ལ་རང་ཚིག་སྔ་ཕྱི་འགལ་བའི་སྐྱོན་མང་དུ་ཡོད་དེ། འདས་ལོའི་
ཐད་ལ་རང་ལོ་སོ་བཞི་ལྕགས་ཁྱི་ལ་གྲོངས་ཞེས་པ་འདས་ལོ་ ལྕགས་ཁྱི་ལ་བྱས་པ་དང༌།
དོན་ལ་བྱ་ལོར་འདས་ཤིང་ཞེས་འདས་ལོ་བྱ་ལོར་བྱས་པ་དང༌། གྲོངས་ནས་ལོ་གཉིས་
གསང་རྒྱ་བྱས་ཞེས་དང་། ཁྱི་ལོའི་མཇུག་ཏུ་གསང་བ་བརྟོལ་བར་བརྟེན་ཞེས་པའི་ཚིག་
ལས་འདས་ལོ་སྤྲེལ་ལོ་ལ་བྱས་པར་དོན་གྱིས་སོང་བས་ན་འདས་ལོ་འདོད་ཚུལ་མི་གཅིག་པ་
གསུམ་དང་། འཁྲུངས་ལོའི་ཐད་ལ་མེ་གླང་ལ་འཁྲུངས་ཞེས་འཁྲུངས་ལོ་མེ་གླང་ལ་བྱས་
པ་དང་། དོན་ལ་བྱ་ལོར་འདས་ཞེས་ཡོད་པས། དེ་ལྟ་ན་ས་བྱ་ལོ་ནས་ཡར་བརྩིས་
པའི་ལོ་སོ་བཞི་བ་མེ་བྱའི་ལོ་ལ་ཁེལ་བས་འཁྲུངས་ལོ་མེ་བྱ(སྤྱི་ལོ649) ལ་བྱས་པ་དང་
གསང་རྒྱུ་ལོ་གཉིས་བྱས། ལྕགས་ཁྱི་ལོ་གསང་བ་བརྟོལ་ཞེས་པ་ལས་འདས་ལོ་ས་སྤྲེལ་
ཡིན་པར་དོན་གྱིས་གྲུབ་ཅིང་ས་སྤྲེལ(སྤྱི་ལོ648)ནས་ཡར་བརྩིས་པའི་ལོ་སོ་བཞི་བ་ཤིང་
ཕག་ལ་ཁེལ་བས་འཁྲུངས་ལོ་ཤིང་ཕག་ལ་བྱས་པར་དོན་གྱིས་འགྲུབ་པས་ན་འཁྲུངས་ལོ་
འདོད་ཚུལ་ཡང་མི་གཅིག་པ་གསུམ་བྱུང་ངོ༌། །དགེ་ཆོས་ཀྱི་རང་ལུགས་ངོ་མ་ནི་བོན་གྱི་ལོ་
རྒྱུས་བྱམས་མའི་སྲོང་བཙན་དགུང་ལོ་སོ་དྲུག་ལས་མ་ཐུབ་ཅེས་པ་དེ་འཐད་ཕྱོགས་བྱས་
ནས་མེ་གླང་ལ་འཁྲུངས་ཤིང་སོ་བཞིའི་ཐོག་འདས། གསང་རྒྱ་ལོ་གཉིས་བྱས་པ་བཅས་
ལོ་སོ་དྲུག་ཅེས་ལོ་ཚིགས་བསྒྲིགས་པར་མངོན་ཡང་འཁྲུངས་ལོ་མེ་གླང་ཡིན་ན་མེ་གླང་ནས་
བརྩིས་པའི་ལོ་སོ་དྲུག་པ་ཆུ་བྱི་ཡིན་པས་ལྕགས་ཁྱི་ལ་གསང་བ་བརྟོལ་ཞེས་པ་དང་འགལ།
ལྕགས་ཁྱི་ནས་ཡར་བརྩིས་པའི་ལོ་སོ་དྲུག་པ་ཤིང་ཕག་ཡིན་པས་འཁྲུངས་ལོ་མེ་གླང་ཞེས་པ་
འགལ། དོན་ལ་བྱ་ལོར་འདས་པ་ཡིན་ཟེར། འདིའི་བྱ་ལོ་ནི་ལྕགས་ཁྱི་གོང་གི་ས་བྱ་དེ་
ལ་ཟེར་བ་རེད། ས་བྱ་ལོ་ལ་དགུང་ལོ་སོ་བཞི་ཡིན་ན་འཁྲུངས་ལོ་མེ་བྱི་ལ་བབ་ཅིང་དེའི་
159



ཕྱི་ལོ་ལྕགས་ཁྱི་ལ་གསང་བ་བརྟོལ་བ་ཡིན་ན། འཁྲུངས་ལོ་མེ་གླང་ཞེས་པ་དང་འགལ་
བར་མ་ཟད། ལོ་ཡང་སོ་ལྔ་ལས་མེད་པས་རང་ལོ་སོ་བཞི་སྟེང་དུ་འདས་ཞེས་པ་དང་
འགལ། མེ་གླང་ལ་འཁྲུངས་ཤིང་ལྕགས་ཁྱི་ལ་གསང་བ་བརྟོལ་བ་ཡིན་ན་ལོ་སོ་བཞི་ལས་
མེད་པས་ལོ་སོ་དྲུག་ཅེས་པ་དང་འགལ། གསང་རྒྱ་ལོ་གཉིས་བྱས་པ་ཡིན་ན། དགུང་
ལོ་སོ་གཉིས་སྟེང་དུ་འདས་པ་ལས་འོས་མེད་པས་ལོ་སོ་བཞི་ཐུབ་ཅེས་པ་དང་འགལ་བས།
ཇི་ལྟར་བརྩིས་ཀྱང་མི་འགྲིག་གོ །
ལོ་རྒྱུས་འབྲི་སྐབས་སྔོན་གྱི་ཡི་གེར་འཁོད་མེད་པའམ་ཆད་པའི་སྐོར། འབྲེལ་ཡོད་
ཀྱི་གནད་དོན་སོགས་ལ་དཔྱད་ནས་རིགས་པས་འགྲིག་འགྲིག་ཏུ་བཅོས་ནས་ཁ་གསབ་
རྒྱག་པ་མཁས་པའི་ལུགས་ལ་དར་ཡང་། མ་བརྟག་མ་དཔྱད་ན་བདེན་བདེན་འདྲ་ཡང་།།
ཅུང་ཟད་དཔྱད་པས་འགལ་འདུའི་སྐྱོན་ལྷང་ངེར་མངོན་པ་འདི་འདྲ་བོ་ལ་ལོ་རྒྱུས་འཐད་
ལྡན་དུ་སུ་ཞིག་གིས་འཛིན་པར་ནུས། །
6. བོན་ནི་དར་སྔ་ཞིང་བོད་ཀྱི་ལོ་རྒྱུས་དང་ཡུལ་སྲོལ་གོམས་འདྲིས་ཕྱོགས་ལ་འབྲེལ་
བ་གཏིང་ཟབ་མོ་ཞིག་ཆགས་ཡོད་པས། ལོ་རྒྱུས་དང་ཡུལ་སྲོལ་གོམས་འདྲིས་སོགས་
རྟོག་ཞིབ་བྱེད་མཁན་རྣམས་ནས་བོན་གྱི་ཡིག་ཚང་ལྟ་རྟོག་བྱེད་དགོས་ཀྱང་། བོན་ཡང་
དར་སྣུབ་ཐེངས་འགའ་བྱུང་བས་ཡིག་ཚང་ཉམས་ཆེ་ཞིང༌། གཏེར་མར་གྲགས་པ་ཕལ་
ཆེར་ཞིག་ཀྱང་ཕྱི་རབས་པས་རང་དགར་བཅའ་བཅོས་བྱས་པ་མང་བས་བདེན་རྫུན་གྱི་
དབྱེ་བ་ཕྲ་ཞིབ་བྱེད་དགོས་པ་ཞིག་ལས་མཐོང་ཚད་བདེན་པར་འཛིན་པའི་ཅོལ་ཆུང་གི་
རྗེས་ སུ་ འབྲང་ མི་རུང་ངོ༌། ། དཔེར་ན། བྱམས་ མ། སྒྲ་འབྲེལ། འབྲེལ་ བཞི།
རྣམ་འབྱེད་འཕྲུལ་ལྡེ། ཞང་ཞུང་སྙན་རྒྱུད་སོགས་ཕྱོགས་སྒྲིགས་བྱས་པའི་བོན་བསྟན་
རྣམ་བཤད་བྱ་བར། ཞང་ཞུང་ན་རྒྱལ་པོ་ལིག་མི་སྐྱ་བཞུགས། བོད་ན་ཁྲི་སྲོང་ལྡེ་
བཙན། མོན་ན་རྒྱལ་པོ་པཎ་ཊ་ལི་ཁ་བཞུགས་ཞེས་དང་། དུས་དེ་ཙ་ན་ཞང་ཞུང་བོན་
སྐྱོང་བའི་རྒྱལ་བོ་ལིག་མི་སྐྱ་བཞུགས་པར་མངའ་རིས་སྟོད་ན་ཞང་ཞུང་ཁྲི་སྡེ་བཅུ་གཉིས།
སྨད་ན་སུམ་པ་ལ་སྟོང་སྡེ་དགུ་ཡོད་དོ། །བོད་ཀྱི་རྒྱལ་བོ་ཁྲི་སྲོང་ལྡེ་བཙན་ལ་བོད་རུ་བཞི་
ལ་སྟོང་སྡེ་བཞི་བཅུ་རྩ་གཉིས་ལས་མེད་པས། ཞང་ཞུང་གི་རྒྱལ་པོ་མངོན་དུ་ནི་མི་ཐུལ།
ངན་ཐབས་ཀྱིས་སྨོད་པ་བསམ་སྟེ། དེ་ལ་ཁབ་ཆེན་ཆུན་གསུམ་མངའ་བས་ཆེ་བ་ཁྱུང་མོ་
ཟ་མཚོ་རྒྱལ། དེའི་འོག་གུ་རིབ་ཟ་སྣང་སྒྲོན། ཆུང་བ་གུ་རིབ་ཟ་སྒྲོན་ལེགས་བུ་མོ་ལོ་
བཅོ་བརྒྱད་མ་ཅིག་མངའ་བ་དེ་བསླུ་བར་དགོངས་ནས། བོད་ཀྱི་འཕྲིན་བློན་བཅུ་་་
གཉིས་ཀྱི་ནང་ནས་སྨྲ་མཁས་ལ་གཡོ་ཆེ་བ། སྣ་ནམ་ལེགས་དྲུག་བྱ་བ་ཅིག་ལ་གསེར་ཕྱེ་
འབྲོང་རུ་གང་བསྐུར་བཏང་བས། ཁོས་གསེར་ཕྱེ་ཞལ་གདོང་དུ་ཕུལ་ནས། བུ་མོ་
160



སྣང་སྒྲོན་ལགས། ཁྱོད་ཞང་ཞུང་གི་རྒྱལ་བོའི་ཡང་ཆུན་དུ་འདུག འདི་ལ་སྨད་ཐབས་
ཡོད་ན་ངའི་ཁབ་ཀྱི་ཆེན་མ་བྱའོ། ། བོད་ཀྱི་མངའ་རིས་ ཁྱོད་ལ་བྱིན་ཏོ་ཞེས་འཕྲིན་་་་
བརྫངས་པས་བུ་མོ་ན་རེ། ཞང་ཞུང་གི་རྒྱལ་བོ་ཟླ་བ་ཕྱི་མའི་ཉ་ལ་སུམ་པ་གླིང་གི་གྱིམ་
ཤོད་དུ་སྐུ་སྐྱེན་དང་བཅས་པས་མདུན་མ་ལ་བཞུད་ཀྱིས། དང་རའི་འཕྲང་ལ་སྒུགས་ལ་
བཀྲོངས་པར་མཛོད་ཅིག དེ་དུས་ངའི་བརྡ་ཅིག་ལ་ཐོག་ཏུ་ཡོང་གིས་ཟེར་རོ། །དེར་
བོད་ཀྱི་རྒྱལ་བློན་དམག་དང་བཅས་པ་བྱོན་ཏེ་བློན་པོ་ལ་ཙས་ཀྱིས་ཁོག་པ་གཡེངས་པས་སླ་
ང་ཆུས་བཀང་བའི་ནང་ན་གསེར་ཆུང་གཅིག དུང་ཆུང་གཅིག་དུག་གི་དུམ་བུ་
གཅིག་དང་གསུམ་འདུག ཞུང་ཀར་ཚུམ་བུ་གཉིས་དེ་རྣམས་གདའ་ཞུས་པས་རྒྱལ་བོ་ན་
རེ། སླ་ང་ཆུས་བཀང་བ་ཟླ་བ་ཉ་གང་ལ་ཡོང་བའི་བརྡ་ཡིན། ཉུང་ཀར་བཅད་པ་ནི་
དམག་ཕྱེད་ཕྱེད་དུ་ཆོད་ཟེར་བ་ཡིན། གསེར་དང་དུང་ཆུང་ནི་དང་རའི་གསེར་ཕུག་མོ་
དང༌། དུང་ཕུག་མོར་སྒུགས་ཅེས་པའི་བརྡ་ཡིན། ལྕགས་འདི་དུག་བསྐུས་པ་བརྣག་
པ་བསྐྱེད་པའི་བརྡ་ཡིན་གསུངས་ནས་དེ་ལྟར་བྱས་པའི་ཞང་ཞུང་གི་རྒྱལ་བོ་དང་མཇལ།
བོད་དམག་གིས་འཕྲང་རྣམས་བསྡམས་ཏེ་རྒྱལ་བོ་ལིག་མི་སྐྱ་བཀྲོངས། ཞང་ཞུང་ཁྲི་སྡེ་
ནི་བཅོམ། ལ་ལ་མངའ་རིས་སུ་བཅུག་ཅེས་འབྱུང་ངོ༌། ། བཤད་ཚུལ་འདི་ནི་ལོ་རྒྱུས་
དང་གཏན་ནས་མི་མཐུན་པ་ཞིག་སྟེ། ཞང་ཞུང་རྒྱལ་བོ་ལིག་མི་སྐྱ་ཕམ་ཏེ་ཞང་ཞུང་
མངའ་འོག་ཏུ་བསྡུས་པ་དང་སུམ་པ་མངའ་འོག་ཏུ་བསྡུས་པ་ནི་རྒྱལ་པོ་སྲོང་བཙན་སྒམ་
པོའི་སྲིད་ཀྱི་བྱས་རྗེས་གལ་ཆེན་ཞིག་རེད། ཏུན་ཧོང་ཡིག་ཚང་དུ། རྒྱལ་བོ་སྲོང་
བཙན་སྒམ་པོའི་རིང་ལ། ཡབ་འབངས་ནི་འཁུས། ཡུམ་འབངས་ནི་ལོག གཉེན་
ཞང་ཞུང༌། མཛོ་སུམ་པ། ཉག་ཉི་དྭགས་པོ། སྐོང་པོ། མྱང་པོ་ཀུན་ཀྱང་ལོག
ཡབ་གནམ་རི་སློན་བཙན་དུག་བོན་ཏེ་བཀྲོངས་སོ། །སྲས་སྲོང་བཙན་སྐུ་གཞོན་མ་ཕན་ཏེ།
གཟོད་མ་དཀུའ་བ་དུག་པ་རྣམས་རབ་བཆད་དོ། །དེའི་རྗེས་ལ། དེའི་ཕྱི་ལོག་ཀུན་
འབངས་སུ་སླར་བཀུག་གོའ། ཞེས་དང༌། རྒྱལ་བོ་འདིའི་རིང་ལ། ཞང་ཞུང་ལྡེ་བུ་
གཉེན་གྱི་ཡང་ངོ༌། འཐབ་ཀྱི་ཡང་སྐལ་ཏེ། ཞང་ཞུང་བདག་ཏུའ། བཙན་མོ་སད་
མ་ཀར་ལིག་མི་སྐྱ་ལ་ཆབ་སྲིད་ལ་གཤེགས་སོ། ཞེས་དང་། རྒྱལ་བོ་འདིའི་རིང་ལ་
ཞང་ཞུང་གི་རྒྱལ་བོ་ལ་དྲངས་ཏེ། ཆབ་སྲིད་མཛད་ནས་ཞང་ཞུང་གི་རྒྱལ་བོ་ལིག་མྱི་སྐྱ་
སྲིད་བརླག་སྟེ། ཞང་ཞུང་ཐམས་ཅད་འབངས་སུ་བཀུག་གོ །ཞེས་དང་། མྱང་མང་
པོ་རྗེ་ཞང་སྣང་གིས་སུམ་པ་དག་དམག་གིས་གདབ་མྱི་དགོས་པར། ལུག་རྟུག་གིས་སྒྱུ་
ཕབ་སྟེ། ལྕེའི་ཐོར་ཏོ་ལ་བརྗོད་ནས་ཁྱིམ་གྲངས་མ་ཤོར་པར་ཡོངས་ཀྱིས་འབངས་རྣལ་
མར་བཀུག་གོ ། འུང་གི་འོག་ཏུ་བཙན་པོ་ཞབས་ཀྱིས་བཙུགས་ཏེ། བྱང་ལམ་དུ་མ་
161



བྱུང་མ་དྲངས་པར་རྒྱ་དང་འ་ཞས་དཔྱའ་གཅལ་ལོ། །ཞེས་འབྱུང་ངོ༌། །དེའི་དོན་མདོར་
བསྡུས་ན། གནམ་རི་སྲོང་བཙན་གྱི་རིང་ལ། ཞང་ཞུང་། སུམ་པ། དྭགས་པོ།
ཉང་བོ་ཀུན་ངོ་ལོག་བྱས་ནས་ཡབ་གནམ་རི་དུག་གིས་བཀྲོངས། སྲས་སྲོང་བཙན་སྐུ་ན་
གཞོན་པས་སྲོག་ལ་གནོད་པ་མ་བྱུང་ཞིང་། རྗེས་སུ་ཞང་མང་པོ་རྗེ་ཞང་སྣང་གིས་སུམ་
པ་ལ་དམག་འདྲེན་མ་དགོས་པར་ལུག་ཐུག་གིས་རྔོན་པ་བྱིན་ཅིང་ཁ་ཡག་མགོ་བསྐོར་
བཏང་ནས་དབང་དུ་བསྡུས་ཤིང་། རྒྱལ་བོ་སྲོང་བཙན་སྐུ་སྲིང་བཙན་མོ་སད་མ་དཀར་
དང་ཕྱི་ནང་ལག་འབྲེལ་བྱས་ནས་ཞང་ཞུང་ལིག་མི་སྐྱ་ཕམ་པར་བྱས་པ་སོགས་ཀྱིས་ཡབ་ཀྱི་
རིང་ལ་ངོ་ལོག་བྱས་པའི་ས་ཆ་ཐམས་ཅད་ཚུར་བླངས་ཤིང་། ངོ་ལོག་པ་རྣམས་ཚར་
བཅད་ཅིང་། བྱང་ལམ་དུ་དམག་འདྲེན་མ་དགོས་པར་རྒྱ་དང་འ་ཞས་དཔྱ་ཕུལ་བ་
སོགས་ཕྱིའི་ཆབ་སྲིད་ནི་ཕྱོགས་བཞིར་བསྐྱེད། ནང་གི་ཁབ་སོ་ནི་མི་ཉམས་པར་ལྷུན་
སྡུག་ ཅེས་ པའི་བོད་རྒྱལ་སྲིད་ཀྱི་གཞི་རྩ་བརྟན་པོ་དེ་ དུས་ སུ་ཆགས་ པར་ མངོན་ པས།
སྲོང་བཙན་སྒམ་པོ་གཤེགས་རྗེས་ལོ་བརྒྱ་ལྷག་གི་རྗེས་ཁྲི་སྲོང་ལྡེ་བཙན་གྱི་རིང་ལ་ཞང་ཞུང་
གི་རྒྱལ་བོ་ལིག་མི་སྐྱ་ད་དུང་ཞང་ཞུང་ཁྲི་ལྡེ་བཅུ་གཉིས་ཀྱི་རྒྱལ་བོ་བྱས་ནས་བསྡད་ཡོད་
དམ། ཡང་དེར་སྔོན་དུས་ཀྱི་ལྷ་ས་བྱ་བ་རུ་མི་སྡེ་གཅིག་གིས་ཅི་བྱས་ཅིས་མ་བཏུབ་སྟེ།
དཔེར་ན་གུ་ཞེས་པའི་མོ་མ་ཞིག་ལ་མོ་བཏབ་པས་གཞན་ཅིས་ཀྱང་མ་ལན་ཏེ། ཁྱེད་ཀྱི་
མི་སྡེ་དེ་ན་ཕ་མེད་པའི་བུ་གཅིག་ཡོད་པས་དེའི་ནལ་སྣ་ཟུག་པ་ཡིན་པས་དེས་ལན་པ་ཡིན་
ཟེར་རོ། །ཡེ་མཁྱེན་ལགས། དེ་གང་ལགས་ཞུས་པས་ཁྱེའུ་ལོ་བཅོ་ལྔ་གཅིག་ལ་ལྕགས་
བཙུགས་ནས་འདི་ཡིན་ཟེར། དེ་ལ་ཅི་ཕན་ཞུས་པས་འདི་ཁྱེད་ཀྱིས་བོན་པོ་རུས་མི་
གཅིག་པ་བཅོ་ལྔ་སོགས་ལ་རུས་སེལ་བྱས་ནས་གླང་ཁམ་པ་གཅིག་ལ་སྐྱོན་ཏེ་ཁ་ཉི་མ་ལྷོ་
ནུབ་ཀྱི་མཚམས་སུ་སྟོན་ལ་སྐད་རིགས་མི་གཅིག་པའི་ཡུལ་དུ་སྤྲུགས་ན་ཕན་ཟེར། དེར་
མི་སྡེས་གཏོ་བྱས། ཁ་ཆེ་བྱེ་བྲག་ཏུ་སྨྲ་བའི་ཡུལ་དུ་སྤྲུགས་བཏང་བས་ཁྱེའུ་དེ་ཡང་ལས་
ཅན་ཅིག་བྱུང་སྟེ། རྒྱ་གར་དུ་ཕྱིན་ནས་ཆོས་བསླབ་པས་མཁས་པ་ཞིག་བྱུང་ནས་མིང་
ཡང་བྷོ་ཏི་ས་ཏྭར་བཏགས་སོ། ། དེར་སྔོན་སྨྱུགས་པའི་རྐྱེན་བོན་གྱིས་བྱས་པས་དེ་རྣམས་
ལ་སྙིང་ན་ནས་རྒྱལ་བློན་གཉིས་ཀྱི་སྙན་དུ་བོན་བསྣུབ་དགོས་ཞེས་པའི་ཕྲ་མ་བརྫངས་སོ།
ཞེས་འབྱུང༌། མཁན་པོ་བྷོ་ཏི་ས་ཏྭཱ་ནི་དབུ་མ་རང་རྒྱུད་ཤར་གསུམ་གྲས་ཀྱི་སློབ་དཔོན་
ཆེན་པོ་ཞི་བ་འཚོ་སྟེ། དེ་ནི་རྒྱ་གར་ཤར་ཕྱོགས་བྷང་ག་ལའི་ཡུལ་གྱི་ཟ་ཧོར་རྒྱལ་བོའི་
སྲས་ཡིན་ལ། ཇོ་བོ་ཨ་ཏི་ཤ་ཡང་རྒྱལ་རྒྱུད་དེར་འཁྲུངས་པ་རེད་དེ། བྱང་ཆུབ་སེམས་
དཔའ་ཞི་འཚོ་འཁྲུངས་པའི་རྒྱུད། །མར་མེ་མཛད་པའི་ཞབས་ལ་གསོལ་བ་འདེབས། །
ཞེས་འབྱུང་བའི་ཕྱིར། མཁན་ཆེན་ནི་ལྷ་སའི་མི་སྡེ་ཞིག་གི་ནལ་ཕྲུག་ཡིན་ཟེར་བ་དང་།
162



བོན་གྱི་སྤྲུགས་པས་སྙིང་ན་ནས་རྒྱལ་བློན་གྱི་སྙན་དུ་བོན་བསྣུབ་པའི་ཕྲ་མ་བྱས་པ་སོགས་
ལོ་རྒྱུས་ཀྱི་གཞུང་འཐད་ལྡན་ཀུན་དང་འགལ་ཞིང་། བོན་གྱི་ལྟ་བའི་ཕྱོགས་ཞེན་མཐའ་
ཆད་དམར་རྗེན་དུ་མཚོན་པའི་ངན་སྨྲས་སྒྲོ་འདོགས་ཀྱི་རྫུན་ནག་འདི་འདྲ་བ་ལོ་རྒྱུས་ཅུང་
ཟད་ཤེས་པ་སུ་ཞིག་གི་རྣ་བར་འགྲོ། ཡང་དེར། ཁྲི་ལྡེ་གཙུག་བརྟན་དང་འཇང་མོ་ཞི་
བཙན་གྱི་སྲས་འཇང་ཚ་ཨོན། དེ་ལ་རྒྱ་རྗེ་ལི་ཞིར་ལང་མའི་སྲས་ཀོང་འབྲུ་བླངས་པས་
འཇང་ཚ་གྲོངས། མེས་པོ་ཁྲི་ལྡེ་གཙུག་བརྟན་གྱིས་བཀབ་པས་ཁྲི་སྲོང་ལྡེ་བཙན་་་་་་
འཁྲུངས། ཞེས་འབྱུང༌། བོད་ཕྱི་རབས་པའི་ལོ་རྒྱུས་རྣམས་ཀྱང་ཕལ་ཆེར་བོན་གྱི་ལོ་
རྒྱུས་རྫུན་མ་འདི་འདྲ་ཞིག་ལ་ཁུངས་གཏུགས་ནས་གྱིམ་ཤིང་ཀོང་ཇོ་འཇང་ཚ་ལ་བླངས་པ།
འཇང་ཚ་གྲོངས་པས་ཡབ་མེས་ཨག་ཚོམ་དང་འདུས་པ་དང་། ཁྲི་སྲོང་ལྡེ་བཙན་གྱིམ་
ཤིང་ཀོང་ཇོའི་བུ་ཡིན་ཟེར་བ་སོགས་ཀྱི་ནོར་འཁྲུལ་དེ་བྱུང་བ་རེད། འདིའི་རྒྱུ་མཚན་
ཞིབ་པར་གོང་དུ་བཤད་ཟིན།
ཡང་བོན་གྱི་ལོ་རྒྱུས་དེར། གྲི་གུམ་བཙན་པོས་བོན་ཐེངས་གཅིག་སྣུབ་པས་སྐུ་ཚེ་
ཐུང་སྟེ་སུམ་ཅུ་རྩ་དྲུག་པ་ལ་ལོ་ངམ་རྟ་རྫིས་བཀྲོངས། ཡབ་སྲོང་བཙན་སྒམ་པོས་ཀྱང་
བོན་སྣུབ་ཆོས་མཛད་པས་སྐུ་ཚེ་ཐུང་སྟེ་སུམ་ཅུ་རྩ་དྲུག་ལ་གཤེགས་ཞེས་དང་། ཡུམ་ཀོང་
ཇོ་དང་བཙུན་མོ་ཚེ་སྤོང་ཟ་དམར་རྒྱུན་གྱིས་དུག་བཏང་ནས་མངའ་བདག ( ཁྲི་སྲོང་ལྡེ་
བཙན) སུམ་ཅུ་རྩ་དྲུག་པ་ལ་བཀྲོངས་སོ། ། ཞེས་འབྱུང་ངོ༌། ཁྲི་རལ་བ་ཅན་ཆོས་ལ་
དགའ་ཞིང་བོན་ལ་སྡང་བ་ཞིག་ཡིན་མོད། དེ་ཡང་ཚེ་ཚད་མི་མང་མི་ཉུང་དགུང་ལོ་སོ་
དྲུག་སྟེང་དུ་དབས་སྟག་རྣ་ཅན་སོགས་བདུད་བློན་གསུམ་གྱིས་དབུ་ལྟག་བསྐོར་ནས་་་
བཀྲོངས་ཞེས་ཕྱི་རབས་ཀྱི་ལོ་རྒྱུས་ཀུན་ཏུ་འབྱུང༌། འདི་ཡ་མཚན་མིན་ནམ། བོན་ལ་
མི་དགའ་བའི་རྒྱལ་བོ་ཐམས་ཅད་ཚེ་ཐུང་བས་ལོ་སོ་དྲུག་ལས་མ་ཐུབ་ན། བོན་ལ་དད་
པའི་རྒྱལ་བོ་རྣམས་ཚེ་རིང་ནས་ལོ་བརྒྱ་ལྷག་ཉིས་བརྒྱ་རེ་བསྡད་ལོས་ཡོད། སྲས་ཆིབས་
ཁ་ཐུབ་ཙམ་ན་གནམ་ལ་གཤེགས་མི་སྲིད་དོ། །སྲོང་བཙན་ལོ་བརྒྱད་ཅུ་གྱ་གཉིས་སྟེང་དུ་
གཤེགས་པ་རྒྱུད་ཀྱི་ལུང་བསྟན་ལ་བརྟེན་པ་རེད་ཟེར་མོད། ཆོས་རྒྱལ་རྣམས་ལོ་སོ་དྲུག་
སོ་དྲུག་སྟེང་དུ་གྲོང་ཞེས་པ་རྒྱུ་མཚན་ཅི་ལ་བརྟེན་པ་རེད།། ལོ་སོ་དྲུག་སྟེང་སྨེ་བ་དགུ་
མིག་ཏུ་ཚུད་པའི་ལོ་ཀེག་ལ་བབས་ཡོད་པའི་ནག་རྩིས་ཀྱི་བཤད་ཚུལ་ཞིག་ལ་སྦྱར་བ་མིན་
ན་ཡིད་བརྟན་འཕེར་བའི་སྒྲུབ་བྱེད་ཅི་ཞིག་ཡོད། གྱིམ་ཤིང་ཀོང་ཇོ་བོད་དུ་ལོ་སུམ་ཅུ་
བསྡད་ནས་ཁྲི་སྲོང་ལྡེ་བཙན་མ་འཁྲུངས་གོང་དུ་འདས་ཚར་བ་ཏུན་ཧོང་དང་རྒྱ་ནག་ཡིག་
ཚང་དུ་གསལ་བས་ཁྲི་སྲོང་ལྡེ་བཙན་དགུང་ལོ་སོ་དྲུག་ལོན་དུས་དུག་འདྲེན་པའི་ཡུམ་ཀོང་
ཇོ་ཞིག་གང་ནས་བྱུང་།
163



གོང་དུ་དྲངས་པའི་བོན་གྱི་ལོ་རྒྱུས་ལས་བྱུང་བའི་བཤད་ཚུལ་འདི་དག་ཁུངས་ཐུབ་
ཀྱི་ལོ་རྒྱུས་དང་འགལ་བ་ཤ་སྟག་ཏུ་སྣང་བས་སྲོང་བཙན་སྒམ་པོ་ལོ་སོ་དྲུག་སྟེང་དུ་་་
གཤེགས་ཞེས་པའི་གཏམ་དེ་འཐད་ལྡན་ཡིན་པའི་རྒྱུ་མཚན་ཅི་ཞིག་ཡོད། སྐྱེས་བུ་མང་
དུ་སྨྲ་བ་ལ། བདེན་པའི་དོན་གཅིག་མེད་པ་མིན། ཟེར་མོད། དེ་ལྟ་ན། སྲོང་
བཙན་སྒམ་པོ་ལོ་སོ་དྲུག་ལས་མ་ཐུབ་ཞེས་པ་བོན་བསྟན་རྣམ་བཤད་དུ་དྲངས་པའི་བྱམས་
མའི་ལུང་དེ་ལས་མ་མཐོང་ལ། དགུང་ལོ་གྱ་གཉིས་སྟེང་དུ་གཤེགས་པའི་བཤད་ཚུལ་
བོད་ཀྱི་ལོ་རྒྱུས་ཀུན་ཁ་འཆམས་པས། སྐྱེས་བུ་མང་དུ་སྨྲ་བ་བདེན་པའི་རྒྱུ་མཚན་དུ་འགྲོ་
ན་ཡང༌། དགུང་ལོ་གྱ་གཉིས་བཞུགས་པའི་ཕྱོགས་ལ་མང་བར་སྣང་ངོ༌། །བོན་གཞུང་
དེ་དག་སྔ་རྩོམ་ཡིན་པས་ལོ་རྒྱུས་ཀྱི་བདེན་ཚད་མཐོ་ཟེར་ན། བོན་གྱི་ཡིག་ཚང་དེ་དག་
གི་བརྡ་དང་ཚིག་སྦྱོར་སྟེང་ན་སྔ་རྩོམ་ཡིན་རྟགས་མེད་ལ། ཕྱིས་རྩོམ་ཡིན་ཁོ་ཐག་གི་
རྟགས་མཚན་གསལ་བར་ཡོད། བདེན་མི་བདེན་ཏུན་ཧོང་ཡིག་ཚང་དང་རྡོ་རིང་གི་ཡི་
གེ་ལ་བསྡུར་ན་ཤེས་པར་འགྱུར་རོ། །
སྨྲས་པ། ཕྱི་རྐྱེན་ཚད་ཐུབ་ལུང་གི་གྲུ་ཡིས་དབེན། །ནང་རྐྱེན་ཕྲ་ཞིབ་རིགས་པའི་
རྐྱལ་རྩལ་ཞན། །ཟེར་སྒྲོས་རླབས་འཁྲུགས་ལོ་རྒྱུས་ཆུ་གཏེར་འཇིང་། །ནོར་འཁྲུལ་ན་
ཀྲའི་ལྟོ་བར་ཚུད་པ་མང་། །རྫུན་ཚིག་བྱེ་མའི་རི་བོའི་རྩེར་བརྩིགས་པའི། །འགལ་འདུའི་
ཕ་བོང་སྟོང་གི་མཆོད་རྟེན་དེ། །བརྟན་པར་རློམ་ནས་རྨོངས་བློས་གཏད་པ་རྣམས། །
ལུང་རིགས་འཐོར་རླུང་འགྲིམས་པའི་ཤུལ་ལ་ལྟོས། །ཞེས་ཀྱང་ངག་ནས་ཐལ་ལོ། ། །
གཉིས་པ། ཕྱི་རབས་པས་བསྒྲིགས་པའི་བོད་རྒྱལ་གྱི་ལོ་ཚིགས་
དང་སྲོང་བཙན་སྒམ་པོའི་དགུང་གྲངས་འདོད་ཚུལ། །
དང་པོ། སྲོང་བཙན་འདས་ལོ་ནས་བསྟན་བསྣུབས་བར་གྱི་ལོ་ཚིགས་ལ་
དཔྱདབ།
དེ་ཡང་བོད་རྒྱལ་རབས་ཞེས་པའི་ཁོངས་སུ་གཉའ་ཁྲི་བཙན་པོའི་ཡན་ཆོད་བོད་ལ་
དབང་བསྒྱུར་བའི་རྒྱལ་རབས་རྣམས་དང༌། ཡར་ལུང་རྒྱལ་རྒྱུད་ཀྱི་རྗེས་སུ་བྱུང་བའི་ས་
སྐྱ་བ། ཕག་མོ་གྲུ་བ། རིན་སྤུངས་པ། གཙང་པ་སྡེ་སྲིད། དགའ་ལྡན་ཕོ་བྲང་གི་
སྲིད་དབང་བཅས་འདུ་ཡང་། སྒྲ་དོག་འཇུག་གི་དབང་དུ་བྱས་ནས་བོད་རྒྱལ་གཉའ་ཁྲི་
བཙན་པོ་ནས་བཟུང་སྟེ། བཙན་པོ་ཁྲི་རབས་ཞེ་གཅིག་པ་གླང་དར་མའི་རྗེས་སུ་བོད་
164



རྒྱལ་གྱི་སྲིད་དབང་སིལ་འཐོར་དུ་སོང་རེག་བར་གྱི་རྒྱལ་རབས་དུམ་བུ་དེ་དང་། ལོ་
ཚིགས་ཡང་རྒྱལ་རབས་དུམ་བུ་དེའི་ལོ་ཚིགས་ལ་ཟེར་བ་ཡིན། དེའི་ནང་ན་ཡང་སྲོང་
བཙན་སྒམ་པོའི་ཡན་ཆད་ཀྱི་རྒྱལ་རབས་སོ་གཉིས་ལ་བསྡོམས་པའི་ལོ་གྲངས། རྒྱལ་
རབས་གསལ་མེར་འཁོད་པ་ལྟར་ན 731། ཚལ་བའི་དེབ་དམར་དང་། དཔའ་བོ་
གཙུག་ཕྲེང་གི་མཁས་དགར་འཁོད་པ་ལྟར་ན 810། བྲག་དགོན་པའི་མདོ་སྨད་ཆོས་
འབྱུང་ལྟར་ན851། སྟག་ཚང་རྫོང་བའི་རྒྱ་བོད་ཆོས་འབྱུང་ལྟར་ན1156སྟེ། བཤད་
ཚུལ་མི་གཅིག་པ་དུ་མ་ཡོད་ཀྱང་། ཚད་ལྡན་གྱི་ཁུངས་གཏུགས་ས་མེད་པས། གང་
འཐད་ལྡན་གང་འཐད་ལྡན་མིན་ཐག་གཅོད་དཀའ་ལ། དེ་ཐག་ཆོད་ཀྱང་སྲོང་བཙན་
སྒམ་པོའི་ལོ་ཚིགས་ཐག་མ་བཅད་ན། ཡར་བསློག་གི་བརྩི་མཚམས་དུས་རབས་གང་གི་
ལོ་ཚིགས་གང་དུ་འཇོག་ཐག་མི་ཆོད་དོ། །བོད་རྒྱལ་རབས་ཀྱི་ལོ་རྒྱུས་ཕྱོགས་ཀྱི་རྙོག་གླེང་
མང་པོ་ཡང་གཙོ་ཆེར་སྲོང་བཙན་སྒམ་པོ་ནས་བསྟན་པ་ཕྱི་དར་མགོ་ཚུགས་རེག་བར་གྱི་ལོ་
བཞི་བརྒྱ་ལྷག་གི་རིང་གི་ལོ་ཚིགས་སྟེང་ན་ཡོད་པས། འདིར་ཡང་བར་དེའི་ལོ་ཚིགས་
གལ་ཆེན་དག་ལ་ཚད་ལྡན་གྱི་རྒྱུ་བོད་ཀྱི་ལོ་རྒྱུས་ཡིག་ཚང་། རྡོ་རིང་ཡི་གེ་སོགས་དང་
སྦྱར་ནས་ཅུང་ཟད་དཔྱད་པར་འདོད་དོ། །
དེ་ཡང་སྲོང་བཙན་སྒམ་པོ་ནས་གླང་དར་བར་གྱི་སྲིད་སྐྱོང་རྒྱལ་བོ་དགུའི་འཁྲུངས་
འདས་ཀྱི་ལོ་ཚིགས་དང༌། སྲིད་སྐྱོང་ཡུན། ཚེ་ཚད་སོགས་དང་རྒྱ་ནག་ཀོང་ཅོ་སྔ་ཕྱི་
བོད་དུ་ཕེབས་པའི་ལོ་ཚིགས་དང་། བསྟན་བསྣུབས་ལོ་དང༌། བླ་ཆེན་དགོངས་པ་
རབ་གསལ་གྱི་འཁྲུངས་ལོ་སོགས་ཀྱི་སྟེང་རྙོག་གླེང་ཤིན་ཏུ་མང་ཡང་། རྙོག་གླེང་གི་
གནད་འགག་མགོ་སྲོང་བཙན་སྒམ་པོའི་འཁྲུངས་འདས་ཀྱི་ལོ་ཚིགས་དང༌། ་ མཇུག་
བསྟན་བསྣུབས་ཀྱི་ལོ་ཚིགས་གཉིས་ལ་ཐུག་ཡོད་དེ། མགོ་མཇུག་གི་ལོ་ཚིགས་དེ་གཉིས་
ལུང་དང་རིགས་པས་གཏན་ལ་ཕེབས་ན། ལོ་ཚིགས་གཞན་དག་གཏན་འབེབས་བྱེད་
རྒྱུར་དཀའ་ལས་ཆེར་མེད་དོ། །
སྲོང་བཙན་སྒམ་པོའི་འཁྲུངས་འདས་ཀྱི་ལོ་ཚིགས་དང་བསྟན་བསྣུབས་ཀྱི་ལོ་ཚིགས་
གཉིས་ཀྱི་བར་ལ་ཕན་ཚུན་ལྟོས་གྲུབ་ཀྱི་འབྲེལ་བ་ངེས་པ་ཅན་ཡོད་པས་ལོ་ཚིགས་གཅིག་
ངེས་ན། ཅིག་ཤོས་ཀྱང་ངེས་ཐུབ་སྟེ། དེ་གཉིས་ཀྱི་བར་ཐག་ནི་སྲོང་བཙན་འདས་ལོ་
ལྕགས་ཁྱི་ལ་བྱས་པས་ལོ་བརྒྱ་དང་གོ་གཉིས། ས་ཁྱི་ལ་བྱས་ན་ལོ་ཉིས་བརྒྱ་དང་བཞི་
ཡིན། ལུགས་དེ་གཉིས་ཀྱི་བར་ཁྱད་ལོ་བཅུ་གཉིས་ལས་མེད། དེ་ལས་ཇེ་རིང་དུ་
གཏོང་མི་ཐུབ་ཅིང་ཇེ་ཐུང་དུ་ཡང་གཏོང་མི་ཐུབ། རྙོག་གླེང་འབྱུང་དོན་ཡང་ལོ་རྒྱུས་སྨྲ་
བ་མང་པོ་ཞིག་གིས་ལོ་ཚིགས་སྔ་ཕྱི་གཉིས་ཀྱི་བར་ཐག་སྟེང་གི་ཆོས་ཉིད་ཀྱི་འབྲེལ་བ་དེ་
་ 165



ངོས་མ་ཟིན་པར་འདོད་འདོད་དུ་ཇེ་རིང་དུ་འཐེན་པ་དང་ཇེ་ཐུང་དུ་བཏང་བའི་སྐྱོན་དེ་
ལ་ཐུག་ཡོད། ལོ་ཚིགས་སྔ་ཕྱི་དེ་གཉིས་གཅིག་སྔ་བསྣུར་བྱས་ན་ཅིག་ཤོས་ཀྱང་སྔ་བསྣུར་
བྱེད་དགོས་ཤིང༌། གཅིག་ཕྱི་བསྣུར་བྱས་ན་ཅིག་ཤོས་ཀྱང་ཕྱི་བསྣུར་མ་བྱས་ཐབས་མེད་
ཡིན། ལོ་ཚིགས་སྔ་མ་མ་བསྒུལ་བར་ལོ་ཚིགས་ཕྱི་མ་ཕྱིར་འཐེན་བྱས་ན་བར་གྱི་ལོ་གྲངས་
དང་ལོ་ཚིགས་ལ་ལྷུ་འཐོར་བའི་བར་སྟོང་མང་དུ་འབྱུང་ཞིང་། ལོ་ཚིགས་ཕྱི་མ་སྔ་བསྣུར་
བྱས་ན་ལོ་མང་པོ་ཞིག་འཇོག་ས་མེད་པར་འགྱུར་ཏེ་ཇི་ལྟར་བྱས་ཀྱང་འགལ་འདུའི་རྫོང་
ལས་ཐར་ས་མེད་པས་ན། ལོ་ཚིགས་སྔ་ཕྱི་བར་གསུམ་ཕན་ཚུན་ལྟོས་གྲུབ་ཀྱི་འབྲེལ་བ་དེ་
ངོས་ཟིན་པ་ཤིན་ཏུ་གལ་ཆེ་བར་སྣང་ངོ༌། ། འདིར་རེ་ཞིག་སྲོང་བཙན་གྱི་འཁྲུངས་ལོ་
བཏང་སྙོམས་སུ་བཞག་ནས་འདས་པའི་ལོ་ནས་བསྟན་བསྣུབས་བར་གྱི་ལོ་གྲངས་དང་ལོ་
ཚིགས་ཀྱི་འབྲེལ་བ་དེ་བཤད་དོན་ཅི་ཡིན་ཞེ་ན། སྲོང་བཙན་གྱི་ཚེ་ཚད་ལ་འདོད་ལུགས་
དུ་མ་ཡོད་པས། དེའི་འཁྲུངས་ལོ་ནས་བསྟན་བསྣུབས་ཀྱི་ལོ་ཡི་བར་ཐག་གི་རིང་ཐུང་
ཐུན་མོང་གིས་ཁས་ལེན་མེད་ལ། འདས་པའི་ལོ་ནས་བསྟན་བསྣུབས་བར་གྱི་ལོ་མང་
ཉུང་གི་བསྡོམས་གྲངས། ཏུན་ཧོང་ཡིག་རྙིང༌། རྒྱ་ནག་གི་ཡིག་ཚང་། བོད་ཀྱི་ཕྱིས་
རྩོམ་དེབ་ཐེར་ལོ་རྒྱུས་རྣམས་ཧ་ལམ་ཐོད་ཐུག་པའི་སྟབས་ཀྱིས་འདས་ལོའི་ལོ་ཚིགས་སྟེང་
ནས་བཟུང་སྟེ་མར་འདེད་དང༌། བསྟན་བསྣུབས་ལོ་ཚིགས་སྟེང་ནས་ཡར་འདེད་གང་
བྱས་ཀྱང་། ལོ་ཚིགས་གཞན་དག་དཔྱད་པས་དག་སླ་བར་མ་ཟད། འདས་ལོའི་ལོ་
ཚིགས་ངེས་པའི་གཞི་རྩ་སྟེང་ནས་འཁྲུངས་ལོ་གཏན་འབེབས་བྱེད་སླ་བའི་གནད་ཀྱིས་
ཡིན། འདི་དག་དཔྱད་པ་ལ་འཇུག་པའི་སྔོན་དུ་ངེས་དགོས་པའི་གནད་དོན་འགའ་
ཡིན། ད་ནི་དཔྱད་པ་དངོས་ལ་འཇུག་པར་བྱ་སྟེ།
དང་པོ། སྲོང་བཙན་སྒམ་པོའི་འདས་ལོའི་ལོ་ཚིགས་ལ་དཔྱད་པ།
སྲོང་བཙན་སྒམ་པོའི་འདས་ལོའི་ལོ་ཚིགས་ལ་འདོད་ཚུལ་བཞི་ཡོད་དེ།
1. ཕུག་ལུགས་སྟོན་པའི་འདས་ལོ1579སྤྱི་ལོ 698ས་ཁྱི་ལོ (འཁྲུངས་ལོ་མེ་གླང་
འདོད་པའི་བོད་ཕྱི་རབས་ཀྱི་ལུགས)
2. ཕུག་ལུགས་སྟོན་པའི་འདས་ལོ1591སྤྱི་ལོ710ལྕགས་ཁྱི་ལོ (འཁྲུངས་ལོ་ས་གླང་
འདོད་པའི་བོད་ཕྱི་རབས་པའི་ལུགས)
3. ཕུག་ལུགས་སྟོན་པའི་འདས་ལོ1531སྤྱི་ལོ650ལྕགས་ཁྱི་ལོ(ཏུན་ཧོང་ཡིག་རྙིང་།
རྒྱ་ནག་ཡིག་ཚང་། དེབ་དཀར་གྱི་ལུགས)
4. ཕུག་ལུགས་སྟོན་པའི་འདས་ལོ1530སྤྱི་ལོ649ས་བྱ་ལོ(ཇར་པན་གྱི་བོད་ཀྱི་ལོ་
རྒྱུས་རྟོག་ཞིབ་མཁན་ཧྲན་ཁོའུ་རུས་ཧྲུན་གྱིས་བརྩམས་པའི《བོད་ཀྱི་མེས་པོ་》ཞེས་པའི་
166



གཞུང་གི་ལུགས)
འདིའི་འདོད་ཚུལ་གསུམ་པ། སྤྱི་ལོ650ལྕགས་ཁྱི་ལོ་སྲོང་བཙན་འདས་པའི་ལོར་
ངོས་འཛིན་པ་ནི། ཏུན་ཧོང་གི་གཏེར་ནས་ཐོན་པའི་བོད་རྒྱལ་གྱི་སྐུ་རིང་ལ་ཡི་གེར་
བཏབ་པ་ཡིན་ངེས་པའི་བོད་རྒྱལ་དོན་ཆེན་གནད་བསྡུས་ཞེས་པའི་ཡིག་ཚང་དང༌། རྒྱ་
ནག་ཆེན་པོ་ཐང་གི་དུས་སུ་སྲིད་དོན་གལ་ཆེན་ཟིན་ཐོར་བཀོད་པ་གཞིར་བྱས་ནས་ཅིན་
རྒྱལ་རབས་ཕྱི་མའི་དུས (སྤྱི་ལོ 936– 946 ) ལེའུ་ཅུས་བསྒྲིགས་པའི་ཐང་ཡིག་རྙིང་བ་
དང་། ཟུང་རྒྱལ་རབས་བྱང་མའི་མགོ་ཙམ་ལ (རབ་བྱུང་དང་པོའི་སྟོད་ཙམ）ཨོ་ཡང་
ཞུས་དང་ཟུང་ཅི་གཉིས་ཀྱིས་བསྒྲིགས་པའི་ ཐང་ཡིག་གསར་མ། ཟུང་ཧྲིང་ཙུང་དུས
(རབ་བྱུང་དང་པོའི་དཀྱིལ་སྨད་ཙམ) ཟི་མ་ཀུང་ནས་བསྒྲིགས་པའི་ཙི་ཀྲི་ཐུང་ཅན་ཏེ་
སྲིད་ ཕན་ མེ་ ལོང་ དང༌། དུས་ རབས་ བཅུ་ གཅིག་ པའི་ ནང་། ཝང་ཆིན་ རོ་ དང་།
དབྱང་དབྱིས་བསྒྲིགས་པའི་ཚེ་ཧུ་ཡོན་ཀོས་ཏེ་ཡིག་ཚང་མ་ཧཱ་རུས་སྦལ་ཞེས་པ་བཅས་ཀྱི་
གཅིག་མཐུན་གྱི་འདོད་ལུགས་ཡིན་པས། ཁུངས་བཙན་ཚད་ལྡན་ལུགས་སུ་འཛིན་པར་
འོས། འདོད་ཚུལ་བཞི་བ་ནི་སྲོང་བཙན་དགུང་གྲངས་གྱ་གཉིས་བཞུགས་པའི་ལུགས་ཀྱི་
ལོ་བཅུ་གསུམ་ནས་གྱ་གཉིས་བར་སྲིད་སྐྱོང་བའི་ཡུན་ཚད་ལོ་རེ་དགུ་དེ་དགུང་གྲངས་སུ་
འཁྲུལ་བར་སྣང་ལ། གཤེགས་པའི་ལྕགས་ཁྱིའི (སྤྱི་ལོ650) སྔར་ས་བྱ(སྤྱི་ལོ649) ལ་
བྱས་པ་ནི། གཤེགས་པའི་ལོ་ཚིགས་ལ་ཞིབ་ཆ་བཏང་བར་མངོན་ཏེ། ཐང་ཡིག་རྙིང་
བར་ཡུན་ཧོས་ཁྲི་ལོ་དང་པོའི(སྤྱི་ལོ650ལྕགས) ཟླ་བ་ལྔ་བའི་ཆུ་མོ་ཁྱིའི་ཉིན་ལ་ཐུ་བོད་ཀྱི་
བཙན་པོ་སྲོང་བཙན་འདས་ཞེས་པར་སྣང་། ཐང་གི་དུས་དེར་ལྷ་ས་ནས་ཐང་གི་རྒྱལ་ས་
ཁྲང་ཨན་བར་རྟ་ལམ་དུ་ཕལ་ཆེར་ཟླ་བ་ལྔ་དྲུག་ཙམ་མ་མཐའ་འགྲོ་དགོས་པས། ལྕགས་
ཁྱི་ལོའི་ཟླ་བ་ལྔ་བའི་ནང་ཁྲང་ཨན་རྒྱལ་སར་སྲོང་བཙན་འདས་པའི་བརྡ་ཐོན་པ་ཡིན་ན།
གཤེགས་པའི་དུས་ཚོད་ཟླ་བ་ལྔ་དྲུག་གི་སྔོན་ཡིན་ངེས་པས་ལོ་སྔ་མ་ས་བྱའི་ལོ་མཇུག་ལོ་
ཁེལ་བར་དགོངས་སྙམ། སྐབས་འདིར་དཔྱད་བྱའི་གཙོ་བོ་ལུགས་དང་པོ་དང་གཉིས་པ་
གཉིས་ཡིན། བོད་ཀྱི་ལོ་རྒྱུས་སྨྲ་བ་ནང་ན། སྲོང་བཙན་མེ་གླང་ལ་འཁྲུངས་པ་དང༌།
ས་གླང་ལ་འཁྲུངས་པར་འདོད་པའི་ལུགས་གཉིས་ཡོད། མེ་གླང་དང་ས་གླང་གཉིས་ཀྱི་
བར་ན་ལོ་བཅུ་གཉིས་ཀྱི་བར་ཁྱད་ཡོད། འོན་ཀྱང་སྲོང་བཙན་དགུང་སྙིང་གླང་ཡིན་
པར་ཁ་འཆམས། དགུང་ལོ་གྱ་གཉིས་བཞུགས་པར་དེབ་དཀར་ཡན་ཆད་ཁ་འཆམས།
དགུང་གྲངས་གྱ་གཉིས་ཡིན་པ་གཞིར་བྱས་ནས་མེ་གླང་ནས་བརྩིས་པའི་གྱ་གཉིས་པ་ས་ཁྱི་
དང་། ས་གླང་ནས་བརྩིས་པའི་གྱ་ གཉིས་པ་ལྕགས་ཁྱི་ལ་ཁེལ་ངེས་ ཅན་ ཡིན་ པས།
འཁྲུངས་ལོའི་ཁམས་འདོད་ཚུལ་མི་གཅིག་པ་གཉིས་ལས། འདས་ལོའི་ལོ་ཁམས་ཀྱང་
167



འདོད་ཚུལ་མི་གཅིག་པ་གཉིས་བྱུང༌། རྒྱལ་རབས་གསལ་མེར་སྲོང་བཙན་མེ་གླང་ལ་
འཁྲུངས་ནས་ལོ་གྱ་གཉིས་པ་ལྕགས་ཁྱི་ལ་འདས་ཞེས་པ་ནི། དཔྱད་མི་བཟོད་པའི་
གཏམ་སྟེ། མེ་གླང་ལ་འཁྲུངས་པ་དགུང་ལོ་གྱ་གཉིས་པ་ས་ཁྱི་ལ་ཁེལ་ཡོད། ལྕགས་ཁྱི་
ལ་ཁེལ་བ་ཡིན་ན་དགུང་ལོ་སོ་བཞིའམ། གོ་བཞི་གང་རུང་ལས་འོས་ གཞན་མི་སྲིད།
བོད་ཀྱི་རྒྱལ་རབས་དེབ་ཐེར་ཕལ་ཆེ་བར་ལོ་ཚིགས་ཀྱི་སྟེང་ན་སྔ་ཕྱི་འགལ་བ་འདུ་བའི་
སྐྱོན་དེ་འདྲ་མང་དུ་ཡོད་པས། རེ་རེ་བཞིན་དཔྱད་ན་འཚར་རྒྱུ་མེད་པར་མ་ཟད་དཔྱོད་
ཀྱང་མི་དགོས་ཏེ། གཏན་ཚིགས་ཡང་དག་ལ་བརྟེན་ནས་ ལོ་ཚིགས་མ་ནོར་བ་ཞིག་
གཏན་ལ་ཕེབས་ན་བཤད་ཡམས་མང་པོས་ཁ་ལོ་བསྒྱུར་བར་མི་ནུས་སོ། ། དེས་ན་འདོད་
ཚུལ་དེ་གཉིས་ལས་གང་འཐད་ལྡན་ཡིན་ཞེས་ན། དེ་ ཐག་གཅོད་དགོས་ན་སྔོན་ལ་
འདས་ལོའི་ལོ་ཁམས་དང་དགུང་གྲངས་ཐག་གཅོད་དགོས། འདས་ལོ་ལྕགས་ཁྱི་དང་།
དགུང་གྲངས་གྱ་གཉིས་ཡིན་ན། འཁྲུངས་ལོ་ས་གླང་ཡིན་དགོས། འདས་ལོ་ས་ཁྱི་
དང་དགུང་གྲངས་གྱ་གཉིས་ཡིན་ན། འཁྲུངས་ལོ་མེ་གླང་ལས་གཞན་མི་སྲིད། སྲོང་
བཙན་གྱི་འདས་ལོ་ལྕགས་ཁྱི་ཡིན་ངེས་པའི་གཏན་ཚིགས་རྡོ་རྗེ་ལྷུན་པོ་དང་འདྲ་བ་ཡོད་
མོད་ཀྱང་། དུས་རབས་ཀྱི་འདས་ལོ་དང་མ་སྦྱར་ན་སྲོང་བཙན་འདས་ལོ་ལྕགས་ཁྱི་ཡིན་
པར་ངེས་པ་ཙམ་གྱིས་སྔ་ཕྱིའི་ལོ་ཚིགས་གཞན་དག་ལ་ནོར་འཁྲུལ་མི་འབྱུང་བའི་ངེས་པ་
མེད། དཔེར་ན། སྤྱི་ལོ་650དང་སྤྱི་ལོ་710གཉིས་ལྕགས་ཁྱིའི་ལོ་ཡིན་པ་འདྲ་ཡང་།
སྲོང་བཙན་གཤེགས་པའི་ལོའི་ལོ་ཚིགས་ལྕགས་ཁྱི་སྔ་མ་དང་། ལྕགས་ཁྱི་ཕྱི་མ་ལ་བཞག་
པ་གཉིས་སྲོང་བཙན་འདས་པའི་ལོ་ཚིགས་སྟེང་གི་ལོ་དྲུག་ཅུའི་བར་ཁྱད་ཤོར་བའི་འགལ་
བ་ཙམ་མིན་པར། དེའི་རྗེས་ཀྱི་རྒྱལ་རབས་ཐམས་ཅད་ཀྱི་ལོ་ཚིགས་དང་། བསྟན་
བསྣུབས་ཀྱི་ལོ་ཚིགས། བསྟན་པ་སྔ་དར་ཕྱི་དར་མཚམས་ཀྱི་བར་ཐག་བཅས་ཀྱི་སྟེང་ན།
ལོ་དྲུག་ཅུ་དྲུག་ཅུའི་སྔ་ཕྱིའི་བར་ཁྱད་ཤོར་འགྲོ། དེའི་གནད་ཀྱིས་འདས་ལོའི་ལོ་ཁམས་
གང་ཡིན་ངེས་པ་ཙམ་གྱིས་མི་ཆོག་སྟེ། ལོ་ཚིགས་དེ་དུས་རབས་གང་དང་དྲུག་ཅུ་སྐོར་སྔ་
ཕྱི་གང་གི་ནང་དུ་བབས་ཡོད་ཤེས་དགོས་སོ། །དེང་སང་ལོ་རྒྱུས་རྟོག་ཞིབ་བྱེད་མཁན་ལ་
ལས། སྲོང་བཙན་དགུང་སྙིང་མེ་གླིང་དུ་འདོད་ཕྱིན། དེ་འཁྲུངས་ལོའི་ལོ་ཚིགས་དུས་
རབས་བདུན་པའི་མགོའི་མེ་གླང་ལོ(སྤྱི་ལོ617) དེ་ལས་འོས་གཞན་མི་སྲིད་སྙམ་ནས།
མེ་གླང་འཁྲུངས་ལོར་འདོད་མཁན་ཐམས་ཅད་ཀྱི་མཚན་ཕྱོགས་གཅིག་ཏུ་བསྒྲིགས། ལོ་
ཚིགས་རེའུ་མིག་གཅིག་གི་ནང་དུ་བཀོད། དགུང་སྙིང་ས་གླང་དུ་འདོད་ཕྱིན། དེའི་
འཁྲུངས་ལོའི་ལོ་ཚིགས་དུས་རབས་བདུན་པའི་མགོའི་ས་གླང་ལོ(སྤྱི་ལོ629) ལས་འོས་
གཞན་མི་སྲིད་སྙམ་ནས། ས་གླང་དུ་འདོད་མཁན་གྱི་མཚན་ཕྱོགས་གཅིག་ཏུ་བསྒྲིགས།
168



ལོ་ཚིགས་རེའུ་མིག་ གཅིག་ ཏུ་ བཀོད་ནས། སྲོང་བཙན་ སྒམ་པོའི་འཁྲུངས་ལོ་སྤྱི་ལོ
617པར་འདོད་མཁན་གྱི་གཞུང་དང་མཁས་པ་འདི་ཙམ་ཡོད། སྤྱི་ལོ 629པར་འདོད་
མཁན་གྱི་གཞུང་དང་མཁས་པ་འདི་ཙམ་ཡོད་ཟེར། ཞིབ་ཏུ་དཔྱད་ན་བཤད་ལུགས་
འདི་ལ་ཨི་ཁུང་མང་དུ་ཡོད་དེ། དཔེར་ན་འགོས་ལོ་གཞོན་ནུ་དཔལ་བ། སྲོང་བཙན་
གྱི་དགུང་སྙིང་ས་གླང་དུ་འདོད་མཁན་ཞིག་ཡིན། དེབ་སྔོན་དུ་སྲོང་བཙན་འཁྲུངས་
ནས་ལོ་ཉིས་བརྒྱ་དང་ང་གཉིས་འདས་པ་ལྕགས་གླང་ལོ་ལ་རལ་བ་ཅན་རྒྱུ་དང་འདུམ་པ་
མཛད་ཅེས་གསུངས། རལ་བ་ཅན་རྒྱ་དང་འདུམ་པའི་ལྕགས་གླང་ལོ་ནི་སྤྱི་ལོ821ཡིན་
པ་ལྷ་སའི་མནའ་གཙིགས་རྡོ་རིང་སྟེང་ན་གསལ་བར་འཁོད་འདུག ལོ་ཚིགས་དེ་ལོ་
རྒྱུས་སྨྲ་ བ་ སུས་ ཀྱང་ ལྕེ་ དང༌ མྱུ་ གུས་ སྔར་ འཐེན་ ཕྱིར་འཐེན་བྱེད་ནུས་ པ་ ཤིག་ མིན།
ལྕགས་གླང་དེ་ནས་ཡར་བརྩིས་པའི་ལོ་ཉིས་བརྒྱ་ང་གཉིས་པ་ནི་དུས་རབས་དྲུག་པའི་སྨད་
ཀྱི་ས་གླང་སྤྱི་ལོ569པ་ལ་འབབ། ཡིན་མིན་བརྩིས་པས་ཤེས། དེ་ཡང་འགོས་ལོའི་
རང་ལུགས་མིན་ཞེས་དགོངས་པ་འཇོག་རྒྱུ་ཡིན་ནམ། ཡང་བེ་དཀར་དང་། སུམ་
པའི་རྩིས་གཞུང་མ་ན་མེ་མཁའ་རྒྱ་མཚོའི་ལོ་བརྒྱ་དང་ཉག་མ་བདུན་པར་འབབ་པ་ལྕགས་
རྟ་ལ ( སྤྱི་ལོ730) ཁྲི་སྲོང་ལྡེ་བཙན་འཁྲུངས་ཞེས་འབྱུང་། ཁྲི་སྲོང་ལྡེ་བཙན་གྱི་་་་
འཁྲུངས་ལོ་དང༌། སྲོང་བཙན་གྱི་འདས་ལོའི་བར་ན་སུའི་ལུགས་ལ་ཡང་མ་མཐའ་ལོ་
བརྒྱད་ཅུ་ལྷག་གི་བར་ཐག་ཡོད། ཁྲི་སྲོང་ལྡེ་བཙན་གྱི་འཁྲུངས་ལོ་སྤྱི་ལོ730ལ་ཁེལ་ཡོད་
ན། དེ་ནས་ཡར་དེད་ན། སྲོང་བཙན་སྒམ་པོ་འདས་པའི་ལོ་ཚིགས་སྤྱི་ལོ650སྔོན་
ལས་ཕྱིས་སུ་འབབ་མི་སྲིད། སྡེ་སྲིད་དང་སུམ་པ་པཎྜི་ཏས་སྲོང་བཙན་དགུང་གྲངས་སོ་
བཞི་དང་ཉེར་གཉིས་གང་ཡང་མི་འདོད་པས་འདས་པའི་ལོ་ནས་ཡར་ལོ་གྱ་གཉིས་དེད་ན།
འཁྲུངས་ལོ་དུས་རབས་དྲུག་པའི་དཀྱིལ་སྨད་ཙམ་ལ་འཁེལ། དེས་ན་སྡེ་སྲིད་དང་སུམ་
པས་འདོད་པའི་ས་གླང་ལོ་དེ། སྤྱི་ལོ629པའི་ས་གླང་ལོ་དེ་ཡིན་ཞེས་ཁ་ཚོན་གཅོད་རུང་
ངམ། དེས་ན་དགུང་སྙིང་དང་ལོ་ཚིགས་རྫི་མ་དང་སྨྲ་ར་མཉམ་བསྲེ་མི་བྱེད་པར་ཁ་ཁར་
ཕྱེ་སྟེ། དེབ་ཐེར་རྩོམ་པ་པོ་རང་གིས་འདས་ལོ་གསལ་པོར་བཞག་ཡོད་ན། རང་རང་
གི་འདས་ལོ་ལྟར་ལོ་ཚིགས་འཁོད་པ་དང༌། འདས་ལོ་བཞག་མེད་ན་འོལ་ཚོད་མ་བྱས་
པར་རང་བབས་སུ་བཞག་ན་ལེགས་ཏེ། དེ་ལྟར་བྱས་ན་མི་ཉུང་ཤས་ཀྱི་སྐྱོན་དེ། བོད་
ཀྱི་ལོ་རྒྱུས་སྨྲ་བ་ཀུན་གྱི་མགོར་འཕོག་པར་མི་འགྱུར་རོ། ། །
སྲོང་བཙན་དགུང་སྙིང་མེ་གླང་། དགུང་ལོ་གྱ་གཉིས་གཞིར་བཞག་གིས་འཁྲུངས་
པའི་ལོ་ཚིགས་ཕུག་ལུགས་སྟོན་པའི་འདས་ལོ1498སྤྱི་ལོ617ལ་བྱས་ན། གཤེགས་པའི་
ལོ་ཚིགས་སྤྱི་ལོ698ས་ཁྱི་ལ་འབབ། སྲོང་བཙན་དགུང་སྙིང་ས་གླང་། དགུང་ལོ་གྱ་
169



གཉིས་གཞིར་བཞག་གིས་འཁྲུངས་པའི་ལོ་ཚིགས་ཕུག་ལུགས་སྟོན་པའི་འདས་ལོ1510སྤྱི་
ལོ629ལ་བྱས་ན། གཤེགས་པའི་ལོ་ཚིགས་སྤྱི་ལོ710ལྕགས་ཁྱི་ལ་འབབ། ལོ་ཚིགས་
འདི་ལྟར་འཇོག་པའི་ལུགས་ལ་གཤམ་གསལ་གྱི་སྐྱོན་འདི་དག་བཟློག་ཏུ་མེད་དེ།
1. སྲོང་བཙན་གཤེགས་པའི་ལོ་སྤྱི་ལོ698ཡིན་ན། སྲོང་བཙན་གཤེགས་རྗེས་ཀྱི་
ལོ་བཅུ་གཉིས་པ་ལ་གྱིམ་ཤིང་ཀོང་ཇོ་བོད་དུ་བསུས། སྲོང་བཙན་གཤེགས་ལོ་སྤྱི་ལོ
710པ་ཡིན་ན། གཤེགས་ པའི་ ལོ་དེར་ གྱིམ་ ཤིང་ ཀོང་ཇོ་བླངས་ པར་ སོང་བས་ན།
གྱིམ་ཤིང་ཀོང་ཇོ་དེ་སུའི་བཙུན་མོ་ཡིན་ནམ། སྲོང་བཙན་འདས་པའི་རྗེས་སུ་ཚ་བོ་མང་
སྲོང་མང་བཙན་རྒྱལ་སར་བསྡད། བོད་ཕྱི་རབས་པའི་ལོ་རྒྱུས་ལྟར་ན་སྲིད་ལོ་བཅོ་ལྔ་
དང༌། བོད་ཀྱི་ཏུན་ཧོང་ཡིག་ཚང་དང་། རྒྱ་ནག་ཡིག་ཚང་ལྟར་ན་སྲིད་ལོ་ཉེར་བདུན་
བསྐྱངས། མང་སྲོང་འདས་རྗེས་སྲས་འདུས་སྲོང་རྒྱལ་སར་བསྡད། བོད་ཕྱི་རབས་
པའི་ལོ་རྒྱུས་ལྟར་ན་སྲིད་ལོ་ཉེར་དགུ་དང༌། བོད་ཀྱི་ཏུན་ཧོང་ཡིག་ཚང་དང་རྒྱ་ནག་
ཡིག་ཚང་ལྟར་ན་སྲིད་ལོ་ཉེར་བརྒྱད་བསྐྱངས། དེ་གཉིས་སྲིད་སྐྱོང་ཡུན་བསྡོམས་པས།
བོད་ཀྱི་ལོ་རྒྱུས་ལྟར་ན་ལོ་བཞི་བཅུ་ཞེ་བཞི། ཏུན་ཧོང་དང་རྒྱ་ནག་ཡིག་ཚང་ལྟར་ན་ལོ་
ལྔ་བཅུ་ང་ལྔ་འགོར། དེའི་རྗེས་སུ་ཁྲི་ལྡེ་གཙུག་བརྟན་མེས་ཨག་ཚོམ་སྲིད་ཁྲིར་འཁོད་པ་
རེད། སྲོང་བཙན་གཤེགས་པའི་ལོ་དེ་དང་། གཤེགས་རྗེས་ལོ་བཅུ་གཉིས་པར་གྱིམ་
ཤིང་ཀོང་ཇོ་བླངས་ པ་ཡིན་ན། མང་སྲོང་ གིས་ སྲིད་སྐྱོང་ བའི་ སྐབས་ ལ་ ཁེལ་ ཡོད།
གྱིམ་ཤིང་ཀོང་ཇོ་ནི་མང་སྲོང་གི་ཚ་བོ་མེས་ཨག་ཚོམ་གྱི་བཙུན་མོ་ཡིན་པར་ མ་ཟད།
བོད་ཕྱི་རབས་པའི་ལོ་རྒྱུས་མང་པོར། མེས་ཨག་ཚོམ་དགུང་ལོ་མཐོན་པོར་སླེབས་པའི་
སྐབས་སུ་བྱིམ་ཤིང་ཀོང་ཇོ་བོད་ལ་སླེབས་མ་སླེབས་ཀྱི་བར་དེར་ལྗང་ཚ་ལྷ་བོན་མཚན་མོ་
ཟླ་འོད་དུ་རྟ་བསྐྱོད་པས་རྟས་འཕངས་ཏེ་གྲོངས་ཤིང་། གྱིམ་ཤིང་ཀོང་ཇོ་ཐོན་དུས་ལྷ་
སྲས་མེད་པས། མྱ་ངན་བྱས་ནས་ཏམྦུ་ར་སྦྲེངས་ཤིང་གླུ་བླངས། རྒྱལ་བོས་ཀོང་ཇོ་
སླར་ཡང་རྒྱ་ནག་ཏུ་སྐྱེལ་གྲབས་བྱེད་པ་ན། གྱིམ་ཤིང་གིས་བུ་མོའི་འདུན་མ་ལན་གཅིག་
ཡིན་ཟེར་ནས། ་ བཞིན་མི་སྡུག་ཅིང་བྱད་སྤུས་ཁེངས་པའི་མེས་ཨག་ཚོམ་དང་འདུས་
སོ། །ཞེས་འབྱུང་ངོ༌། ། གཏམ་རྒྱུད་འདི་ནི་དཔྱད་མི་བཟོད་དེ། ཏུན་ཧོང་ཡིག་ཚང་དུ་
མེས་ཨག་ཚོམ་ལོ་བདུན་ཐོག གྱིམ་ཤིང་ཀོང་ཇོ་བླངས་པ་དང༌། ཨག་ཚོམ་གྱི་སྲས་
ལྗང་ཚ་ལྷ་བོན་གྱིམ་ཤིང་ཀོང་ཇོ་དང་ལོ་གཅིག་གི་ནང་དུ་འདས་པ་ཡིན་པར་གསལ།
བོད་ཀྱི་མཁས་པ་ལ་ལས་ཨག་ཚོམ་ལོ་བདུན་གྱི་སྟེང་དུ་བཙུན་མོ་བླངས་པའི་གཏམ་དེ་ཐོས་
པ་ཙམ་གྱིས་སྐྱི་མི་གཡའ་འམ། ཧ་མི་ལས་སམ་ཟེར་ནས། ལུགས་དང་འགལ་བའི་
བཤད་ཚུལ་ཞིག་ཏུ་བཅད་ནས་སྐྱོན་བརྗོད་གནང་ཡང་། དེ་ལ་སྐྱི་གཡའ་ས་དང༌། ཧ་
170



ལས་ས་མེད་དེ། མན་ཆིང་ཞོན་ཐུང་རྒྱལ་བོ་ལོ་གསུམ་གྱི་སྟེང་དུ་རྒྱལ་སར་འཁོད་རྗེས་ན་
ཆུང་བུ་མོ་མང་པོའི་འདྲ་དཔར་ཕུལ་ནས་བཙུན་མོ་འདེམ་དུ་བཅུག་སྐབས། མཛེས་མི་
མཛེས་ཀྱི་ཁྱད་པར་མི་ཤེས་པས། གོན་རྒྱུ་ཁྲ་ཁྲ་གོན་ཡོད་པའི་འདྲ་དཔར་འགའི་ཐོག་ཏུ་
ཞ་སྙུག་གིས་སྐོར་ཐིག་བརྒྱབ་ཅེས། ཞོན་ཐུང་གི་རང་རྣམ་ན་གསལ། འཇིག་རྟེན་གྱི་
ལུགས་ལ་རྒྱལ་པོ་ཁྲིར་འཁོད་དུས་ལོ་ན་ཆུང་ཡང་ཕོ་མོའི་རྟེན་འབྲེལ་དེ་ཚོགས་དགོས་ཏེ།
བཙུན་མོའི་དོད་ཙམ་ཡིན་ཡང་འཇོག་དགོས། འཁོར་ལོའི་བསྒྱུར་རྒྱལ་ལ་རྒྱལ་སྲིད་སྣ་
བདུན་ཚང་ དགོས་ པ་ ཡང་ དེ་ འདྲའི་ རྟེན་འབྲེལ་ ཞིག་ ལ་ དགོངས་ པ་ ལོས་ ཡིན་ སྙམ།
སྲོང་བཙན་སྒམ་པོ་འདས་རྗེས་མི་ལོ་ལྔ་བཅུ་ཙམ་གྱི་རྗེས་སུ་འཁྲུངས་པའི་མེས་ཨག་ཚོམ་ལ།
ལོ་ལྔ་བཅུའམ། བཞི་བཅུའི་སྔོན་སྲོང་བཙན་འདས་མ་ཐག་ཏུ་བཙུན་མོ་ལེན་པའི་དཔེ་
སྲིད་དམ། གལ་ཏེ་བླངས་ཡོད་ན་ཡང་། མེས་ཨག་ཚོམ་ན་ཚོད་སྨིན་པའི་སྐབས་སུ་
གྱིམ་ཤིང་ཀོང་ཇོ་ལོ་དྲུག་ཅུ་ཡན་ཆད་ལོན་པའི་རྒན་མོ་ཞིག་ཏུ་གྱུར་ཡོད་པ་ལས་འོས་མེད་
པས། ཁྱིམ་ཐབས་ཅི་ལྟར་རུང༌། འགལ་བ་ཆེན་པོའོ། །གལ་ཏེ་གྱིམ་ཤིང་ཀོང་ཇོ་བོད་
དུ་ཕེབས་པའི་ལོ་ཚིགས་དེ་ནོར་ཡོད་ཟེར་ན། རྒྱ་ནག་ཡིག་ཚང་ནོར་ན། ཏུན་ཧོང་
ནས་ཐོན་པའི་བོད་རྒྱལ་རིང་གི་བོད་ཀྱི་ཡིག་ཚང་དེ་ཡང་ནོར་ཡོད་དམ། ཐང་གི་དུས་སུ་
བྱུང་བའི་རྒྱ་ནག་གི་ཡིག་ཚང་ནང་དུ། བོད་རྒྱལ་གྱི་འདས་ལོའི་ཐད་ལ་ལོ་རེ་གཉིས་ཀྱི་
ཁྱད་རྒྱུགས་ས་འགའ་རེ་ཡོད་ཀྱང་རྒྱུ་མཚན་རྟོགས་སླ་སྟེ། རྒྱལ་པོ་ལ་ལ་འདས་རྗེས་ལོ་རེ་
གཉིས་ལ་མ་གསང་ན་རྒྱལ་པོ་སྤོར་མཚམས་ཀྱི་གོ་སྐབས་དེར་བེད་སྤྱད་ནས། རྒྱལ་ཁབ་
གཞན་དག་གིས་ས་འཕྲོག་དཔུང་འཇུག་མི་བྱེད་པའི་ངེས་པ་མེད་པས། དེ་ལ་དོགས་
གཟོན་བྱས་པའམ། ཡང་ན། དུས་དེར་ལྷ་ས་ནས་ཐང་གི་རྒྱལ་ས་ཁྲང་ཨན་བར་ལམ་
མི་བདེ་ཞིང་འཕྲིན་ཡིག་ལམ་བར་དུ་ཡང་ལོ་རེ་གཉིས་ཡང་འགོར་སྲིད་པས། ལོན་ཚོར་
དུས་རྒྱལ་བོ་གཤེགས་ནས་ལོ་རེ་གཉིས་སོང་ཡོད་ཀྱང་། ལོན་ཐེབས་པའི་ལོ་ཟླ་སྐར་མ་དེ་
རྒྱལ་པོ་གཤེགས་པའི་ལོ་ཟླ་སྐར་མར་བྱས་ནས་ཟིན་བྲིས་སུ་བཏབ་པའམ། ཡང་ན་རྒྱལ་
པོ་འདས་ནས་ལོ་གསུམ་སོང་བའི་གཤེགས་སྐར་ལ་འདས་མཆོད་གཏོང་སྲོལ་ཡོད་པས།
འདས་མཆོད་དུ་ཐང་རྒྱལ་གཞུང་ནས་བློན་ཆེན་མངགས་པའི་ལོ་ཚིགས་དེ། ཟིན་ཐོར་
འགོད་སྐབས། ལོ་ཟླ་ཚེས་ལ་བོད་ཀྱི་བཙན་པོ་གཤེགས་པས། འདས་མཆོད་དུ་བློན་
པོ་ཆེ་གེ་མོ་བཏང་ཞེས་པ་སོགས་ལས་ལོ་ཁྱད་བྱུང་བ་ཡིན་སྙམ། འོན་ཀྱང་། གྱིམ་ཤིང་
ཀོང་ཇོ་བོད་དུ་བརྫངས་པའི་ལོ་ཚིགས་ལ་དེ་འདྲའི་ནོར་འཁྲུལ་འབྱུང་མི་སྲིད་དེ། ཅིའི་
ཕྱིར་ཞེ་ན། ས་མཚམས་འདབས་འབྲེལ་དུ་ཆགས་པའི་ཕྱོགས་བཞིའི་དགྲ་ཡ་དམག་
དཔུང་དང་གཉེན་འབྲེལ་ཟུང་འབྲེལ་གྱིས། དབང་སྡུད་བྱེད་པའི་ཐབས་ཇུས་ལག་་
171



བསྟར་བྱེད་པའི་ཐང་རྒྱལ་གཞུང་ནས། རང་དགུའི་གཉེན་སྒྲིག་ཙམ་མིན་པར་རྒྱལ་ཁབ་
བདེ་འཇགས་ཀྱི་དོན་དུ་ཕོ་བྲང་དུ་གསོས་པའི་རྒྱལ་པོའི་ཉེ་གནས་ཀྱི་བུ་མོ་ཞིག་ལ་ཀོང་
ཇོའི་མཚན་བཏགས་གནང་ཞིང་། སྐྱེལ་མར་ཀྲུང་ཙུང་རྒྱལ་བོ་རང་ཉིད་ཧྲི་ཕིན་ཞན་
བར་དུ་ཕེབས། དེ་གའི་བཙོན་མ་ཐམས་ཅད་བཙོན་གྲོལ་བཏང་། ལོ་དེའི་དཔྱ་ཁྲལ་
ཕྱེད་བཅག་བྱས་ཞེས་ཡིག་ཚང་མང་བོར་གསལ། དེ་ལྟ་བུའི་སྲིད་དོན་གལ་ཆེན་ཞིག་
རྒྱལ་གཞུང་གི་སྲིད་དོན་ཉིན་རེ་བཞིན་ཟིན་ཐོར་འགོད་པའི་གཏན་སྲོལ་ཚུགས་ཡོད་པའི་
རྒྱ་ནག་ཕོ་བྲང་ནང་གི་ཡིག་ཚང་ལ་ནོར་འཁྲུལ་འབྱུང་ག་ལ་སྲིད། ཏུན་ཧོང་ནས་ཐོན་
པའི་བོད་ཀྱི་ཡིག་ཚང་རྙིང་བ་དང༌། རྒྱ་ནག་གི་ཡིག་ཚང་ནང་གི་གྱིམ་ཤིང་ཀོང་ཇོ་བོད་
ཕེབས་ཀྱི་ལོ་ཚིགས་དེ་ཁས་མ་བླངས་ཀྱང་། རལ་བ་ཅན་གྱི་རིང་ལ་བསྐོས་པའི་ལྷ་སའི་
རྡོ་རིང་གི་ཡི་གེ་དེའང་ཁས་མི་ལེན་ཟེར་མི་ཐུབ་སྟེ། ལྷ་སའི་ཅེང་ཀེན་རྡོ་རིང (དབོན་
ཞང་རྡོ་རིང་ཡང་ཟེར）སྟེང་ན། “ཀེང་ལུང་གི་ལོ་ལ་ཀིམ་ཤིང་ཀོང་ཅོ་བཙན་པོའི་ཁབ་
ཏུ་བླངས་ནས། དབོན་ཞང་དུ་གྱུར”ཞེས་འཁོད་སྣང་། ཀེང་ལུང་ནི་རྒྱུ་སྐད་ཀྱི་ཀུན་
ལུང(བྷཱུ)སྟེ། ཐང་ཀྲུང་ཙུང་ལིས་ཞན་གྱིས་སྲིད་སྐྱོང་བའི་དུས། སྤྱི་ལོ707པའི་
ཟླ་བ་དགུ་བ་ནས་སྤྱི་ལོ710པའི་ཟླ་བ་དྲུག་པའི་བར་གྱི་ལོ་རྟགས་ཡིན། ཐང་རྒྱལ་རབས་སྤྱི་
ལོ618ལ་འགོ་བཟུང་ནས་སྤྱི་ལོ907ལ་མཇུག་རྫོགས་པའི་བར་གྱི་ལོ་ཉིས་བརྒྱ་དང་དགུ་
བཅུའི་རིང་ལ་སྦྱིན་ལུང་ཟེར་བའི་ལོ་རྟགས་གཅིག་ལས་མེད་པས་ནོར་ས་མེད་དོ། །
2. སྲོང་བཙན་སྒོམ་པོ་གཤེགས་པའི་ལོ་ཚིགས་སྤྱི་ལོ 698དང་། སྤྱི་ལོ710གང་
རུང་ལ་བཞག་ན། ཁྲི་སྲོང་ལྡེ་བཙན་གྱི་འཁྲུངས་ལོ་སྤྱི་ལོ780མན་ཆད་སྤྱི་ལོ800ཡན་
ཆད་ཀྱི་ལོ་ཉི་ཤུའི་ནང་དེར་འབབ་དགོས་ཏེ། བསོད་གྲགས་རྒྱལ་རབས་འཕྲུལ་ལྡེར།
སྲོང་བཙན་འདས་ནས་ལོ་བརྒྱད་ཅུའི་མཚམས་སུ་ཁྲི་སྲོང་ལྡེ་བཙན་འཁྲུངས་པར་བཤད།
བོད་ཀྱི་ལོ་རྒྱུས་ལྟར་ན། སྲོང་བཙན་འདས་རྗེས་མང་སྲོང་མང་བཙན་ལོ་བཅོ་ལྔ་དང་
འདུས་སྲོང་མང་བོ་རྗེ་ལོ་ཉེར་དགུ་ལ་སྲིད་བསྐྱངས། དེའི་རྗེས་སུ་མེས་ཨག་ཚོམ་གྱིས་ལོ་
ལྔ་བཅུ་ལྷག་ལ་སྲིད་བསྐྱངས། དེའི་རྗེས་སུ་ཁྲི་སྲོང་ལྡེ་བཙན་རྒྱལ་སར་འཁོད་པ་རེད།
ཁྲི་སྲོང་ལྡེ་བཙན་འཁྲུངས་པའི་ལོ་མེས་ཨག་ཚོམ་སྲིད་ལོ་བཞི་བཅུ་ཡར་མར་ཞིག་ལ་ཁེལ་
ཡོད། ཏུན་ཧོང་ཡིག་ཚང་དུ། ཁྲི་སྲོང་ལྡེ་བཙན་ནི་མེས་ཨག་ཚོམ་གྱི་སྲིད་ལོ་སོ་བརྒྱུད་
པ་སྤྱི་ལོ742ཆུ་རྟ་ལ་འཁྲུངས་པར་གསལ། ལོ་བརྩིས་ན་སྲོང་བཙན་འདས་རྗེས་ཀྱི་ལོ་གོ་
གཉིས་པ་ལ་བབས་སྣང་། ཁྲི་སྲོང་ལྡེ་བཙན་འཁྲུངས་ལོའི་ལོ་ཚིགས་སྤྱི་ལོ་བདུན་བརྒྱ་
བརྒྱད་ཅུ་དང་། དགུ་བཅུའི་མཚམས་དེར་བཞག་ན་ཁྲི་སྲོང་ལྡེ་བཙན་དགུང་གྲངས་ང་
ལྔ་ང་དྲུག དྲུག་ཅུ་ཁ་ལྷག་འདོད་པའི་གང་གི་ལུགས་ལ་ཡང་། འདས་པའི་ལོ་ཚིགས་
172



སྤྱི་ལོ 830སྔོན་ ལ་ འབབ་ མི་སྲིད། ཁྲི་སྲོང་ལྡེ་བཙན་གཤེགས་པའི་ལོ་ཚིགས་ སྤྱི་ལོ
830ནས་སྤྱི་ལོ850བར་བབས་ན། (བསྟན་རྩིས་ཀུན་བཏུས་རང་ལུགས་འཐད་ལྡན་གྱི་
ལོ་ཚིགས་རེའུ་མིག་ཏུ) ཁྲི་སྲོང་ལྡེ་བཙན་གཤེགས་པའི་ལོ་ཚིགས་སྤྱི་ལོ845ལ་བྱས་སྣང་།
སྔོན་གྱི་ལོ་རྒྱུས་མང་པོར་འཁོད་ཡོད་པའི་ལྕགས་གླང་ལ་རལ་བ་ཅན་རྒྱ་དང་འདུམ་པ་
མཛད། དེའི་ཕྱི་ལོ་ལྕགས་སྟག་ལ་ལྷ་སར་བཀའ་གཙིགས་རྡོ་རིང་བསླངས་ཞེས་པའི་
ཚིག་གི་རལ་བ་ཅན་ཞེས་པའི་མཚན་དེ་བསུབས་ནས་དེ་གོ་སར་ཁྲི་སྲོང་ལྡེ་བཙན་གྱི་མཚན་
འཇོག་དགོས་ཏེ་མིན་ན་ཁྲི་སྲོང་ལྡེ་བཙན་གྱི་རིང་ལ་མངའ་བདག་ཁྲི་རལ་བས་རྒྱ་དང་
འདུམ་པ་བྱས་པའི་རྡོ་རིང་བསླངས་ཞེས་པའི་འགལ་ཁུར་ཆེན་པོ་དེ་སྤོང་བར་མི་ནུས་སོ།
བོད་ཀྱི་མཁས་པ་ལ་ལས། ་ རལ་བ་ཅན་རྒྱ་དང་འདུམ་པར་མཛད་པའི་ལྕགས་གླང་ལོ་
དང༌། ལྷ་སར་རྡོ་རིང་བཙུགས་པའི་ཆུ་སྟག་ལོ་གཉིས་སྤྱི་ལོ881དང་882ལོ་གཉིས་ལ་
ངོས་བཟུང་བྱས་ཡོད་མོད། དེ་ནི་མངོན་སུམ་དང་འགལ་བའི་ནོར་འཁྲུལ་བླ་ན་མེད་པ་
ཞིག་སྟེ། རྡོ་རིང་སྟེང་དུ་ལོ་ཚིགས་འདི་ལྟར་འཁོད་ཡོད་དེ། བོད་ཆེན་པོའི་ལོའི་མྱོང་
ནི་སྐྱིད་རྟག་ལོ་བདུན། རྒྱ་ཆེན་པོའི་ལོའི་མྱོང་ནི་ ཅང་ཀེང (ཁྲུང་ཆིན） ལོ་དང་པོ་
ལྕགས་མོ་གླང་གི་ལོའི་དགུན་སླ་ར་བ་ཚེས་བཅུ་ལ་དཀྱིལ་འཁོར་ལ་འཛེགས་ནས་རྒྱ་ཡིས་
གཙིགས་བཟུང་ངོ༌། །ཞེས་དང༌། བོད་ཆེན་པོའི་ལོའི་མྱིང་སྐྱིད་རྟག་ལོ་བརྒྱད། རྒྱ་ .
ཆེན་པོའི་མྱིང་ཅང་ཀེང་ལོ་གཉིས། ཆུ་ཕོ་སྟག་གི་ལོའི་དབྱར་ཟླ་འབྲིང་པོ་ཚེས་དྲུག་ལ།
དཀྱིལ་འཁོར་ལ་འཛེགས་ནས། བོད་ཀྱི་གཙིགས་བཟུང་ངོ༌། །འདིའི་སྐྱིད་རྟག་ཅེས་པ་
ཁྲི་རལ་བའི་སྲིད་ལོའི་མིང་ཡིན། རྒྱའི་ཡིག་ཚང་དུ་ཁྲི་རལ་བ་ལ་ཡི་ཐེ་སྟེ་སྐྱིད་རྟག་རྒྱལ་
བོ་ཞེས་བྲིས་སྣང༌། རྒྱའི་ལོ་ཅང་ཀེང་ཞེས་པ་ནི། ་ ཐང་གི་རྒྱལ་བོ་མུའུ་ཙུང་གི་སྲིད་
ལོའི་མིང་ཡིན། ཐང་མུའུ་ཙུང་ལོ་བཞི་ལས་རྒྱལ་བོ་བྱེད་མ་ཐུབ། ལོ་བཞི་བོ་དེའི་མིང་
ལ་ཁྲུང་ཆིན་ཁྲི་ལོ་དང་པོ། གཉིས་པ། གསུམ་པ། བཞི་བ་ཟེར་བ་ཡིན། ལོ་
ཚིགས་ནི་སྤྱི་ལོ821ནས824བར་ལ་ཁེལ་ཡོད། ཅང་ཀེང་ཞེས་པ་རྒྱ་སྐད་ཁྲུང་ཆིན་ཞེས་
པའི་སྒྲ་འགྱུར་ཡིན་པ་རྡོ་རིང་གི་རྒྱ་ཡིག་སྟེང་ནས་ཤེས། རྡོ་རིང་སྟེང་ན། འཕྲུལ་གྱི་ལྷ་
བཙན་པོ་ཁྲི་གཙུག་ལྡེ་བཙན་དང༌། རྒྱ་རྗེ་བཱན་བྷཱུ་ཧེའུ་ཏིག་ཧྭང་ཏིས་གཉིས། ཞེས་
དང་། མནའ་གཙིགས་འཇོག་མཁན་བོད་ རྒྱལ་གྱི་བློན་པོའི་མིང་ཕྱི་ནང་གཉིས་ལ་་་
དབང་ཞིང༌། ཆབ་སྲིད་འཛིན་པ་པཎ་དེ་ཆེན་པོ་དཔལ་ཆེན་པོ་ཡོན་ཏན། ཁྲི་སུམ་རྗེ་
སྦེག་ལྷ། ཁྲི་མདོ་ གཟིགས། ལྷོ་ཁྲི་བཟང་གཡུ་བཙན། ཞང་རྒྱལ་བཙན་བཞེར།
རྒྱལ་བཟང་འདུས་ཀོང༌། བཙན་བཞེར་ལྷོ་གོང་སོགས་ཁྲི་རལ་བའི་བཀའ་བློན་ཡིན་
ངེས་པ། དཔའ་བོ་གཙུག་ཕྲེང་གི་ཆོས་འབྱུང་ནང་གི་བློན་པོ་རྣམས་ཀྱི་མིང་དང་བསྡུར་
173



ན་གསལ་པོར་ངོ་འཕྲོད། དེས་ན་ཁྲི་སྲོང་ལྡེ་བཙན་གཤེགས་པའི་ལོ་ཚིགས་རྡོ་རིང་གི་ལོ་
ས་མན་ལ་བསྲངས་མི་རུང་བར་མ་ཟད་རྡོ་རིང་ལོ་ཚིགས(སྤྱི་ལོ821) སྔོན་ལ་རལ་བ་ཅན་
གྱི་སྐྱིད་རྟག་ལོ་དྲུག་དང༌། སད་ན་ལེགས་ཀྱི་སྲིད་ལོ་བོད་ཀྱི་རྒྱལ་རབས་ལྟར་ན་ལོ་ཉེར་
བཞིའམ་སོ་གཉིས། རྒྱ་ནག་ཡིག་ཚང་གི་ལུང་དང་རིགས་པས་འགྲུབ་པ་ལོ་བཅོ་བརྒྱད།
མུ་ནེ་བཙན་པོ་ལོ་གཅིག་ལྷག་བཅས་ཀྱིས་ཁོངས་ཤིག་འཇོག་དགོས་སོ། །
3. སྲོང་བཙན་གཤེགས་པའི་ལོ་ཚིགས་སྤྱི་ལོ 698དང་སྤྱི་ལོ 710གང་རུང་ཞིག་ལ་
བཞག་ན། གྱིམ་ཤིང་ཀོང་ཇོ་བོད་དུ་སླེབས་སྐབས། བུན་ཤིང་ཀོང་ཇོ་བཞུགས་ཡོད་
དགོས་པར་མ་ཟད། ལོ་ཚིགས་སྔ་མ་ལྟར་ན། བུན་ཤིང་ཀོང་ཇོ་འདས་རྗེས་ཀྱི་ལོ་བཅུ་
གཅིག་པར་གྱིམ་ཤིང་ཀོང་ཇོ་འདས་ཤིང༌། ལོ་ཚིགས་ཕྱི་མ་ལྟར་ན། བུན་ཤིང་ཀོང་ཇོ་
འདས་པའི་ལོ་སྔ་མར་གྱིམ་ཤིང་ཀོང་ཇོ་འདས་པ་ཡིན་ཞེས་ཁས་ལེན་དགོས་ཏེ། སྲོང་
བཙན་འདས་རྗེས་བུན་ཤིང་ཀོང་ཇོ་ལོ་སུམ་ཅུར་བསྡད་པ་དང༌། གྱིམ་ཤིང་ཀོང་ཇོ་བོད་
ལ་འོངས་ནས་ལོ་ཉེར་དགུ་བསྡད་ནས་འདས་པ་ཁུངས་ཐུབ་ཡིག་ཚང་དུ་གསལ་བར་
འཁོད་ཡོད་པའི་ཕྱིར། ལོ་རྒྱུས་ངོ་མ་ཇི་འདྲ་ཞིག་ཡིན་ཞེ་ན། བུན་ཤིང་ཀོང་ཇོ་འདས་
རྗེས་ལོ་སུམ་ཅུའི་རྗེས་སུ་གྱིམ་ཤིང་ཀོང་ཇོ་བོད་ལ་བསུས་པ་རེད། གྱིམ་ཤིང་བོད་ལ་ཐོན་
རྗེས་ནེ་ནེ་མོའི་ལྷ་ཁང་ལ་མཇལ་ཚུལ་མ་གཏོགས། ནེ་ནེ་མོ་དངོས་དང་ཞལ་མཇལ་ཚུལ་
ལོ་རྒྱུས་ནང་ན་འཁོད་མི་སྣང་ངོ༌། །
4. སྲོང་བཙན་གཤེགས་པའི་ལོ་ཚིགས་གོང་འཁོད་གང་རུང་ཞིག་བྱས་ན། ཁྲི་
སྲོང་ལྡེ་བཙན་གྱི་འཁྲུངས་ལོ་སྤྱི་ལོ780སྔོན་ལ་འབབ་མི་སྲིད། དེ་ལྟར་ཡིན་ན། ཁྲི་
སྲོང་ལྡེ་བཙན་གྱིམ་ཤིང་ཀོང་ཇོའི་བུ་ཡིན་ཟེར་ནས་སྲ་མཁྲེགས་སུ་བཟུང་ཞིང་། གཏོང་
མི་འདོད་པའི་དམ་བཅའ་དེ་ཡང་ལྷག་མེད་དུ་ཤོར་བ་ལས་འོས་མེད་དེ། གྱིམ་ཤིང་ཀོང་
ཇོ་བོད་དུ་ཕེབས་པའི་ལོ་ཚིགས་སྤྱི་ལོ710པ་ཡིན་པ་འཇིག་རྟེན་བྱེད་པོས་ཀྱང་གཞན་དུ་
བསྒྱུར་མི་ནུས། ཀོང་ཇོ་བོད་ལ་བསུས་དུས་ལོ་དུ་ཡིན་ཡིག་ཚང་དུ་འཁོད་མེད་ཀྱང་།
སྤྱིར་བཏང་འཇིག་རྟེན་ལུགས་ལ་མོ་ལོ་བཅོ་ལྔ་མ་ལོན་པས་བག་མར་གཏོང་མི་སྲིད། མ་
མཐའ་ལོ་བཅོ་ལྔ་ལོན་པའི་དབང་དུ་བྱས་ན། སྤྱི་ལོ780ཙམ་ལ་ཐོན་དུས་ཀོང་ཇོ་དགུང་
ལོ་བརྒྱད་ཅུ་གྱ་ལྔ་ལོན་ཡོད། བུ་སྐྱེད་ནུས་སམ། ཁྲི་སྲོང་ལྡེ་བཙན་གྱིམ་ཤིང་ཀོང་ཇོའི་
བུ་ཡིན་ན། གོང་དུ་འཁོད་པའི་ཁྲི་སྲོང་གི་འཁྲུངས་ལོའི་ལོ་ཚིགས་དེ་ལོ་བཞི་བཅུ་ལྷག་གི་
སྔོན་ལ་འཐེན་དགོས་ཏེ། སྤྱི་ལོ739་གྱིམ་ཤིང་ཀོང་ཇོ་ཚེ་ལས་འདས་པའི་ལོ་ཚིགས་དེ་
ཕྱིར་འཐེན་བྱེད་མི་ནུས་སོ། ། འདི་ནི་ལོ་ཚིགས་སྔ་ཕྱིའི་འགལ་འབྲེལ་ལ་དཔྱད་པ་སྟེ།
ཁྲི་སྲོང་ལྡེ་བཙན་གྱིམ་ཤིང་ཀོང་ཇོའི་བུ་མིན་པའི་ཤེས་བྱེད་ཏུན་ཧོང་ཡིག་རྙིང་ན་ཡོད།
174



ཡིན་པའི་སྒྲུབ་བྱེད་ཁྲི་སྲོང་ལྡེ་བཙན་ལོ་གཅིག་ལོན་པའི་རྐང་འཛུགས་དགའ་སྟོན་སྐབས།
ང་ཁྲི་སྲོང་ལྡེ་བཙན་རྒྱ་ཚ་ཡིན། སྣ་ནམ་ཞང་གི་དོན་མི་འཚལ། ཞེས་ཚིགས་བཅད་
འཆད་ཅིང༌། གསེར་གྱི་ཕོར་བ་ཆང་གིས་བཀང་བ་རྒྱའི་ལག་ཏུ་གཏད་ནས་ཞང་བོ་ངོས་
འཛིན་བྱས་ཞེས་པའི་གཏམ་རྒྱུད་ཅིག་ལས་མེད། གཏམ་རྒྱུད་དེར་མ་བརྟགས་ཉམས་
དགའ་བྱས་ནས་ཁས་བླངས་ན་མ་གཏོགས། དཔྱད་ན་འཇིག་རྟེན་ཆོས་ཉིད་དང་འགལ་ ་
བའི་ལབ་བརྡོལ་ལས་མ་འདས་སོ། ། དེས་ན་དབོན་ཞང་ཞེས་པའི་ཐ་སྙད་དེ་ཇི་ལྟར་
འགྲེལ་ཞེ་ན། ཙི་ཀྲི་ཐུང་ཅན་ནང་ན་རྒྱའི་ལོ་རྒྱུས་འབྲི་མཁན་གྲགས་ཆེན་ཟི་མ་བཀང་
གིས། ཐང་བོད་བར་གྱི་ཧྲིན་ཅུའི(དབོན་ཞང་) འབྲེལ་བ་ནི། བུན་ཤིང་ཀོང་ཇོ་བོད་
ཀྱི་བཙན་པོའི་བཙུན་མོར་བྱིན་པ་ནས་ཆགས་པ་རེད་ ཅེས་བཤད་ཡོད། འཇིག་རྟེན་
ལུགས་ལ་ཡང་ཞང་བོ་ཞེས་ པ་ ལ་ དངོས་བཏགས་ རིགས་ གཉིས་ཡོད་དེ། དཔེར་ན།
ཆེན་མའི་ཕུ་མིང་རྣམས་ཆུང་མའི་བུའི་ཞང་བོ་དངོས་མིན་ཡང་། འཇིག་རྟེན་ལུགས་ལ་
ཨ་ཞང་ཞེས་ཞེ་ཚིག་གིས་འབོད་སྲོལ་རྒྱ་བོད་ཀུན་ལ་དར་རོ། ། ་
5. ཏུན་ཧོང་ཡིག་ཚང་ནང་གི་རྒྱལ་རབས་ལེའུ་བརྒྱུད་པ། ཁྲི་སྲོང་ལྡེ་བཙན་གྱི་
མཛད་རྗེས་ཐད་ན། བཙན་པོ་ཁྲི་སྲོང་ལྡེ་བཙན་གྱི་རིང་ལ་ཞེས་པ་ནས། རྗེ་བློན་མོལ་
ཏེ། ཞང་མཆིམས་རྒྱལ་ཟིགས་ལ་སྩོགས་པས། རྒྱའི་མཁར་ཀིང་ཤིང་ཕབ་སྟེ། རྒྱ་རྗེ་
གྲྭང་བུ་ཧྭང་ཏེ་བསྐོས་སོ། ཞེས་འབྱུང་། ཁྲི་སྲོང་ལྡེ་བཙན་རིང་བོད་དམག་གིས་ཐང་
གི་རྒྱལ་ས་བླངས་པ་དང་། རྒྱ་རྗེ་ཏེ་ཙུང་ཧྲན་ཀྲུའུ་ལ་བྲོས་པའི་ལོ་རྒྱུས་དེ་རྒྱུའི་ལོ་རྒྱུས་
ཡིག་ཚང་མང་པོར་འཁོད་ཅིང་། དཔའ་བོ་གཙུག་ལག་ཕྲེང་བའི་ཆོས་འབྱུང་མཁས་
པའི་དགའ་སྟོན་ནང་ན་ཡང་གསལ་བར་འཁོད་ཡོད། ཡིག་ཚང་མ་ཧཱ་རུས་སྦལ་དུ།
“བཀྭང་ཏེ་ལོ་དང་པོའི་དགུན། བོད་དམག་ཐོན་ནས་རྒྱལ་ས་ཅིང་ཟི་འཕྲོགས། རྒྱལ་
བོ་ཤན་ཀྲོའུ་ལ་ཞབས་བཏེགས་མཛད”། ཞེས་འབྱུང༌། ཀེང་ཤི་དང་ཅིང་ཟི་དོན་
གཅིག་སྟེ། ཐང་གི་རྒྱལ་ས་ཁྲང་ཨན་གྱི་གནའ་མིང་སྟེ། དེང་སང་ཞིས་ཨན་ཟེར་བའི་
གྲོང་ཁྱེར་དེ་ཡིན། བཀྭང་ཏེ་ཞེས་པ་ནི། ཏེ་ཙུང་ཁྲི་ལོའི་མིང་ཡིན། བཀྭང་ཏེ་ལོ་
དང་པོ་ནི་ཆུ་ཡོས (སྤྱི་ལོ763) ལ་ཁེལ་ཡོད། ལོ་དེ་ནི་ཏུན་ཧོང་དང་རྒྱ་ནག་ཡིག་ཚང་
ལྟར་ན། ཁྲི་སྲོང་ལྡེ་བཙན་ཤིང་ལུག(སྤྱི་ལོ755) ལ་སྲིད་ཁྲིར་ཕེབས་རྗེས་ཀྱི་ལོ་དགུ་བ་
ཡིན། ཐང་གི་རྒྱལ་ས་བླངས་པ་དེ་ཁྲི་སྲོང་ལྡེ་བཙན་དུས་ཀྱི་བོད་ཀྱི་དམག་སྲིད་སྟོབས་
ཤུགས་མཚོན་ནུས་པའི་མཛད་རྗེས་གྲགས་ཆེ་བ་ཞིག་ཏུ་སྣང་། གོང་གསལ་སྲོང་བཙན་
འདས་ལོའི་ལོ་ཚིགས་ལས་བཞག་པའི་ཁྲི་སྲོང་ལྡེ་བཙན་གྱི་འཁྲུངས་ལོའི་ལོ་ཚིགས་ལྟར་ན།
ཐང་གི་རྒྱལ་ས་ཕབས་རྗེས་ཀྱི་ལོ་ཉི་ཤུ་ཙམ་གྱི་རྗེས་སུ་ཁྲི་སྲོང་ལྡེ་བཙན་འཁྲུངས་པར་སོང་
_175.



འདུག་པས་ལོ་རྒྱུས་ངོ་མ་དང་འགལ་བའི་སྐྱོན་དེ་ཇི་ལྟར་བཟློག མང་སྲོང་མང་བཙན་
རྒྱལ་སར་འཁོད་པའི་ལོ་ནས་རལ་བ་ཅན་གཤེགས་པའི་ལོའམ་རབ་བྱུང་གི་བསྟན་པ་
བསྣུབས་པའི་ལོ་ཡི་བར་ལ། རྒྱལ་པོ་ལ་ལའི་ཁྲི་ལོ་མང་ཉུང་སྟེང་ན། ལོ་རྒྱུས་ཁ་མི་
འཆམས་ཡང་བསྡོམ་གྲངས་བརྒྱ་དང་གོ་གཉིས་སམ་ཉིས་བརྒྱ་དང་བཞི། དེ་ཡང་རལ་
བ་ཅན་གྱི་འདས་ལོ་ལ་ཁམས་དང་ལོ་རིས་ཕལ་ཆེར་ཁ་འཆམ་པས། ལོ་བཅུ་གཉིས་ཀྱི་
བར་ཁྱད་དེ་སྲོང་བཙན་གཤེགས་པའི་ལོ་ཚིགས་སྔ་ཕྱིའི་སྟེང་ནས་བྱུང་བ་རེད། དེས་ན་
སྲོང་བཙན་གཤེགས་ལོའི་ལོ་ཚིགས་སྤྱི་ལོ698ཀྱི་ཐོག་ཏུ་བཞག་ན་བསྟན་བསྣུབས་ལྕགས་
བྱ་བར་ལོ་ཉིས་བརྒྱ་དང་བཞི་ཡོད། སྲོང་བཙན་གཤེགས་ལོའི་ལོ་ཚིགས་སྤྱི་ལོ710པའི་
ཐོག་ཏུ་བཞག་ན། བསྟན་བསྣུབས་ལྕགས་བྱ་བར་ལོ་བརྒྱ་དང་གོ་གཉིས་ཡོད། ལུགས་
ཕྱི་མའི་ལོ་གྲངས་ཐང་རྒྱལ་རབ་ཀྱི་ཡིག་ཚང་དང་མཐུན། སྲོང་བཙན་གཤེགས་ལོའི་ལོ་
ཚིགས་སྤྱི་ལོ་དང་སྦྱར་བ་གོང་འཁོད་རིགས་གཉིས(སྤྱི་ལོ698དང་སྤྱི་ལོ710)གཞིར་བྱས་
ནས་བརྩིས་ན། བསྟན་བསྣུབས་ལྕགས་བྱ་དེ་སྤྱི་ལོ 901གི་ཐོག་ཏུ་འབབ། བོད་ཀྱི་
མཁས་པ་སྐོར་ཅིག་གིས་བསྟན་བསྣུབས་ལོ་ཚིགས་དྲུག་ཅུ་སྐོར་ཕྱི་མའི་ལྕགས་བྱ་དེའི་ཐོག་
ཏུ་བཞག་ཡོད། དེར་འཇོག་དོན་གྱི་རྩ་བ་ཡང་གོང་གི་སྲོང་བཙན་འདས་ལོའི་ལོ་ཚིགས་
དེ་ལ་ཐུག་ཡོད། མང་སྲོང་ནས་རལ་བ་ཅན་བར་གྱི་སྲིད་ལོའི་ལོ་གྲངས་ལ་འཕྲི་སྣོན་བྱེད་
མི་ཐུབ་པས། བསྟན་བསྣུབས་ལོ་ཚིགས་འདིར་མི་འཇོག་ཐབས་མེད་ཡིན། བསྟན་
བསྣུབས་ལོ་ཚིགས་དྲུག་ཅུ་སྐོར་གཅིག་གོང་དུ་བསྣུར་ན་སྲོང་བཙན་གཤེགས་ལོའི་ལོ་་་
ཚིགས་ཀྱང་དྲུག་ཅུ་སྐོར་གཅིག་གོང་དུ་བསྣུར་དགོས། དེ་མ་བསྣུར་ན་བར་གྱི་ལོ་གྲངས་
མི་འདང༌། སྲོང་བཙན་གཤེགས་པའི་ལོ་ཚིགས་གོང་དུ་བསྣུར་ནས། བསྟན་བསྣུབས་
ལོ་ཚིགས་གོང་དུ་མ་བསྣུར་ན་བར་གྱི་ལོ་ཚིགས་ལ་བར་སྟོང་འབྱུང་། ལ་ལས་བསྟན་
བསྣུབས་ལོ་ཚིགས་དྲུག་ཅུ་སྐོར་སྔ་མ་ལ་བཞག་ན་སྲོང་བཙན་གྱི་ཚེ་ཚད་སོ་བཞི་འམ་ཉེར་
གཉིས་གང་རུང་ཞིག་འདོད་དགོས་ཟེར་ཡང་ངེས་པ་ག་ལ་ཡོད། སྲོང་བཙན་འཁྲུངས་
ལོའི་ལོ་ཚིགས་སྤྱི་ལོ་དྲུག་བརྒྱ་བཅུ་བདུན་ནམ་དྲུག་བརྒྱ་ཉེར་དགུ་ལོ་ཡིན་ངེས་པའི་རྡོ་རྗེ་
གཏན་ཚིགས་མེད་པའི་ཕྱིར་རོ། ། འདིའི་རྒྱུ་མཚན་མཇུག་ཏུ་ཞིབ་ཏུ་བཤད་པར་འདོད་
དོ། །
སྲོང་བཙན་གཤེགས་ལོའི་ལོ་ཚིགས་གོང་གི་དེ་འདོད་ན། བསྟན་བསྣུབས་ལོ་་
ཚིགས་ཀྱང་། སྤྱི་ལོ901འདི་ལ་འདོད་དགོས་པར་སྣང་། བསྟན་བསྣུབས་ལོ་ཚིགས་
སྤྱི་ལོ་དགུ་བརྒྱ་དང་གཅིག་ཏུ་ཁེལ་བའི་ལྕགས་བྱ་ལོ་དེར་འདོད་ན། འགལ་ཚབས་ཆེན་
པོ་བཟློག་དཀའ་བ་མང་དུ་འབྱུང་སྟེ། །
176



1. བསྟན་བསྣུབས་ལྕགས་བྱ་སྤྱི་ལོ་དགུ་བརྒྱ་དང་གཅིག་གི་ལོ་དེ་ཡིན་ན། ཁྲི་རལ་
བ་ཅན་དགུང་ལོ་དགུ་བཅུ་ལྷག། གི་སྟེང་དུ་བཀྲོངས་པར་ཁས་ལེན་པའམ། ཡང་ན་རལ་
བ་ཅན་གྱིས་རྒྱ་དང་འདུམ་པ་མཛད་པའི་ལྕགས་མོ་གླང་ནི་སྤྱི་ལོ881པ་ཡིན་ཟེར་དགོས་ཏེ།
(ལོ་རྒྱུས་རེའུ་མིག་ལ་བར་དེར་བཞག་སྣང་།) རྒྱུ་མཚན་ཁྲི་རལ་བས་རྒྱུ་དང་འདུམ་པ་
མཛད་པའི་ལོ་ནི་སྤྱི་ལོ821ཡིན་པ་རྡོ་རིང་ངོ་ན་ཡོད་པས་ཁས་མ་བླངས་ས་མི་འགྲོ། ལོ་
དེ་ནི་སྐྱིད་རྟག་ལོ་བདུན་ཏེ་ཁྲི་རལ་བ་སྲིད་བཟུང་བའི་ལོ་བདུན་པ་ཡིན། སྲིད་འཛིན་
དུས་དགུང་ལོ་བཅུའམ་བཅུ་གཉིས་ཡིན་ན། སྤྱི་ལོ901ལོན་དུས་དགུང་གྲངས་དགུ་བཅུ་
ཡན་ཆད་ལོན་ཡོད་མེད་བརྩིས་པས་ཤེས་སོ། ། རལ་བ་ཅན་ལོ་དགུ་བཅུ་ལྷག་ཐུབ་པ་ཁས་
བླངས་ན། དགུང་ལོ་སོ་དྲུག་སྟེང་བཀྲོངས་པར་འདོད་པའི་རང་ལུགས་དང་འགལ།
རལ་བ་ཅན་རྒྱ་དང་འདུམ་པ་བྱས་པའི་ལོ་སྤྱི་ལོ་བརྒྱད་བརྒྱ་གྱ་གཅིག་ཡིན་ཟེར་ན། རྡོ་
རིང་སྟེང་དུ་འཁོད་པའི་ལོ་ལས་ལོ་དྲུག་ཅུ་འཕྱིས་པ་ཙམ་མིན་པར་ལོ་རྒྱུས་དངོས་དང་ལོ་
དྲུག་ཅུའི་བར་ཐག་ཡོད་པར་གསལ་བར་མཚོན་པ་ཡིན་ནོ། །
2. བསྟན་བསྣུབས་ལོ་ཚིགས་དེ་ཡིན་ན། ལྷ་ལུང་དཔལ་གྱི་རྡོ་རྗེ་ལོ་བརྒྱ་དང་ཉི་ཤུ་
ལྷག་གི་སྟེང་ནས་ལྕགས་གཞུ་བཀང་ཞིང་ལྕགས་མདའ་འཕངས་ནས་སྡིག་ཅན་དར་མ་
བཀྲོངས་ཏེ་རྟ་རྒྱུགས་བཏང་ནས་བྲོས་པས་ར་མདས་རྗེས་མ་ཆོད་པ་དང་། བླ་ཆེན་
དགོངས་པ་རབ་གསལ་འཁྲུངས་པའི་ལོ་ཚིགས་སྤྱི་ལོ 952པ་འཐད་ལྡན་དུ་འཛིན་པའི་
ལུགས་ལྟར་ན། དཔལ་རྡོར་གླང་དར་བཀྲོངས་རྗེས་མདོ་ཁམས་སུ་ལོ་བདུན་ཅུ་ཙམ་
བཞུགས་ཤིང་། རང་ལོ་བརྒྱ་དང་དགུ་བཅུ་ཙམ་ལོན་དུས་གླུ་གསལ་གཤེར་འབར་ལོ་
བཅོ་བརྒྱད་ལོན་པ་ལ་རབ་བྱུང་དང་བསྙེན་རྫོགས་ཀྱི་སྡོམ་པ་ནོད་པའི་གྲོགས་བྱས་སོ། །
ཞེས་པ་ཡང་ཁས་ལེན་དགོས་ཏེ་རྒྱུ་མཚན་ནི་དཔའ་བོ་གཙུག་ཕྲེང་ཆོས་འབྱུང་དུ། ལྷ་
ལུང་དཔལ་རྡོར་སྐྱ་མིང་སྟག་ཉ་བཟང་ཟེར་ཞིང་། གཞོན་དུས་མཐའ་མཚམས་སྲུང་
བའི་སོ་དམག་བྱས། རྐང་མཐིལ་གྱི་སྨེ་བ་དམར་པོ་རྐྱེན་བྱས་ནས། བི་མ་ལ་མི་ཏྲ་ལས་
རབ་ཏུ་བྱུང་། པདྨ་སཾ་བྷ་ཝ་ལས་བྱང་སྡོམ་བླངས་ནས་ཡེར་བའི་བྲག་ཕུག་ཏུ་སྒོམ་ལ་
ཕྱིན་པར་བཤད། དེས་ན་དཔལ་རྡོར་ཁྲི་སྲོང་ལྡེ་བཙན་གྱི་རིང་ལ་སྔོན་ན་དམག་ལ་སོང་།
ཕྱིས་སུ་རབ་ཏུ་བྱུང་བར་གསལ་བས་རབ་བྱུང་སྒྲུབ་དུས་མ་མཐའ་ལོ་ཉི་ཤུ་ལོན་ཡོད་དགོས།
ཁྲི་སྲོང་ལྡེ་བཙན་གྱི་ལོ་ཚིགས་རལ་བ་ཅན་གྱི་རྡོ་རིང་གིས་གཏན་བཀག་བྱས་ཡོད་པས།
སྤྱི་ལོ་བརྒྱད་བརྒྱ་མན་ལ་ལོ་གཅིག་ཀྱང་འཐེན་མི་ནུས། བསྟན་བསྣུབས་ལོ་ཚིགས་སྤྱི་ལོ་
དགུ་བརྒྱ་དང་གཅིག་ལ་བྱས་ན་ཉུང་མཐའ་ལོ་བརྒྱ་དང་ཉི་ཤུ་ལོན་དགོས་སོ། ། །
3. བསྟན་པ་ཕྱི་དར་གྱི་འགོ་ཚུགས་པའི་ལོ་ཚིགས་སྤྱི་ལོ978པ་ལ་བྱེད་པ་ལོ་རྒྱུས་
177



ཕལ་ཆེར་ཁ་མཚུངས་ཤིང་འཐད་ལྡན་ཡིན་ངེས། བསྟན་པ་བསྣུབས་ནས་དེའི་བར་གྱི་
ཡུན་ཚད་རིང་ཐུང་ལ་བཤད་ཚུལ་མི་གཅིག བསྟན་བསྣུབས་ལོ་ཚིགས་སྤྱི་ལོ901ལ་བྱས་
ན་བར་དེར་ལོ་དོན་བརྒྱད་ལས་མེད། དེ་ལ་ད་དུང་སྐྱོན་ཚབས་ཆེན་བཟློག་དཀའ་བ་
ཞིག་ཡོད་དེ། དབུས་གཙང་གི་མི་བཅུ་མདོ་ཁམས་ལ་མངགས་ནས་སྡོམ་རྒྱུན་ལེན་དུ་
འཇུག་མཁན་བསམ་ཡས་བཙད་པོ་ཚ་ན་ཡེ་ཤེས་རྒྱལ་མཚན་ཡིན་ལ། མི་བཅུས་སྡོམ་པ་
བླངས་ནས་ཕྱིར་དབུས་ལ་ཐོན་དུས་ཚ་ན་གཤེགས་ནས་མེད་པས་དེའི་སྲས་མངའ་བདག་
ཁྲི་བས་མཐུན་རྐྱེན་སྦྱོར་བ་ཡིན་ཚུལ་དེབ་ཐེར་མང་བོར་འཁོད་འདུག ཚ་ན་ཡེ་ཤེས་
རྒྱལ་མཚན་ནི་གླང་དར་མའི་མི་རབས་དྲུག་བརྒྱུད་ཀྱི་ཚ་བོ་དང་། མངའ་བདག་ཁྲི་བ་
བདུན་བརྒྱུད་ཀྱི་ཚ་བོ་ཡིན། གླང་དར་བཀྲོངས་པའི་རྗེས་སུ་བཙུན་མོ་ཆུང་བའི་ལུས་ན་
ཡོད་པའི་བུ་གཅིག་སྐྱེས་པ་འོད་སྲུང་དང་། ཆེན་མོས་གཞན་གྱི་བུ་ཆུང་སྐྱེས་མ་ཐག་པ་
ཞིག་གསོས་པ་ཡུམ་བརྟན་ཏེ་གླང་དར་འདས་རྗེས་བུ་གཉིས་བྱུང༌། ཡུམ་བརྟན་གྱི་སྲས་
ཁྲི་ལྡེ་མགོན་གཉེན། མགོན་གཉེན་ལ་སྲས་གཉིས་སྐྱེས་པའི་ཆེ་བ་རིག་པ་མགོན། དེ་
ལ་སྲས་གཉིས་སྐྱེས་པའི་ཆུང་བ་རྡོ་རྗེ་འབར། དེའི་སྲས་དབང་ཕྱུག་ཁྲི་བཙན། དེའི་
སྲས་ཚ་ན་ཡེ་ཤེས་རྒྱལ་མཚན། དེའི་སྲས་མངའ་བདག་ཁྲི་བའོ། ལོ་བདུན་ཅུ་དོན་
བརྒྱད་ཀྱི་རིང་ལ་མི་རབས་དྲུག་བདུན་ཞིག་ཇི་ལྟར་མཆེད། མང་སྲོང་རྒྱལ་སར་བསྡད་
ནས་རལ་བ་ཅན་བཀྲོངས་པའི་བར་ལ། སྲོང་བཙན་དགུང་སྙིང་ས་གླང་ལུགས་ལ་ལོ་
བརྒྱ་དང་གོ་གཉིས། མེ་གླང་ལུགས་ལ་ལོ་ཉིས་བརྒྱ་དང་བཞི་ཚ་ཡིན་པ་བསྙོན་མེད་ཡིན།
སྔ་ཕྱི་བསྡུར་ནས་ལྟོས་དང་ཅི་འདྲ་ཡིན། ལྷོ་གླིང་མི་ཡི་ཚེ་ཚད་མ་ངེས་ཀྱང་། ཕོ་མོས་
བུ་སྐྱེད་པའི་མ་མཐའི་ལོ་ཚོད་ཅིག་ཡོད། ཕ་ཡུམ་བརྟན་ལོ་བཅུའི་སྟེང་ནས་བུ་ཁྲི་ལྡེ་
མགོན་གཉེན་སྐྱེས། དེ་ལོ་བཅུའི་ཐོག་ནས་ཚ་བོ་རིག་པ་མགོན་སྐྱེས་ཟེར་རྒྱུ་མིན་ན་
འཐད་དཀའ་འོ། །བསྟན་བསྣུབས་ལོ་ཚིགས་དྲུག་ཅུ་སྐོར་སྔ་མའི་ལྕགས་བྱ་ལ་འདོད་པའི་
ལུགས་ལ་གོང་གི་སྐྱོན་དེ་དག་འབབ་བའི་གནས་མེད་དོ། མཁས་པ་ལ་ལས་བསྟན་
བསྣུབས་ལོ་ཚིགས་དྲུག་ཅུ་སྐོར་སྔ་མའི་ལྕགས་བྱ(སྤྱི་ལོ840) ལ་བྱས་ན། ལྕགས་བྱའི་
གོང་གི་ལོ་དགུ་བ་ཆུ་བྱི་ལ(སྤྱི་ལོ832) འཁྲུངས་པའི་བླ་ཆེན་དགོངས་པ་རབ་གསལ་གྱི་
དངོས་སློབ་ཇོ་བོ་རྗེའི་ཞལ་ཟིན་པ་སུམ་པ་ཡེ་ཤེས་བློ་གྲོས་ལོ་ཉིས་བརྒྱ་ཙམ་བཞུགས་དགོས་
པའི་སྐྱོན་ཡོད་ཟེར་མོད། སྐྱོན་དེ་ནི་དབུས་གཙང་གི་མི་བཅུ་བླ་ཆེན་གྱི་དངོས་སློབ་ཡིན་
པར་འདོད་པའི་ལུགས་ལ་འབྱུང་ཡང་། དེ་ཡིན་མིན་བུ་སྟོན་སྐབས་ནས་ཁ་མི་འཆམས་
ཤིང་། ཀླུ་མེས་ཚུལ་ཁྲིམས་ཤེས་རབ་ཀྱིས་བསྟན་པ་ཕྱི་དར་གྱི་ལོ་རྒྱུས་ནང་ན། བླ་ཆེན་
གྱི་དངོས་སློབ་སྦ་གོང་ཡེ་ཤེས་གཡུང་དྲུང་ལས། གྲུམ་ཡེ་ཤེས་རྒྱལ་མཚན་གྱིས་བསྙེན་
178



རྫོགས་ཞུས་ཤིང་། གྲུམ་ཡེ་ཤེས་རྒྱལ་མཚན་ལས། དབུས་གཙང་གི་མཁས་པ་མི་་་
བཅུས་སྡོམ་པ་བླངས་པར་བཤད། ཀླུ་མེས་ནི་སྡོམ་པ་ལེན་མཁན་གྱི་མི་བཅུའི་ནང་གི་
གཅིག་ཡིན་པས། རང་གིས་དངོས་མྱོང་དང༌། གཞན་གྱི་རྣ་ཐོས་ལས་བྲིས་པའི་ལོ་
རྒྱུས་རིགས་གཉིས་ལས། བདེན་ཚད་སྔ་མ་ལ་ཆེ་བར་སྣང་ངོ༌། ལ་ལས་བསྟན་་་་་
བསྣུབས་ལོ་ཚིགས་དྲུག་ཅུ་སྐོར་སྔ་མ་ལ་བྱེད་པ་ནི། སྲོང་བཙན་དགུང་ལོ་སོ་བཞི་འདོད་
པའི་ལུགས་ཡིན་ཟེར། འོ་ན། འཇམ་དབྱངས་བཞད་པས་ཀྱང་སྲོང་བཙན་དགུང་ལོ་
སོ་བཞི་འདོད་པར་ཐལ། བསྟན་བསྣུབས་ལོ་ཚིགས་དྲུག་ཅུ་སྐོར་སྔ་མའི་ལྕགས་བྱ་ལ་
འདོད་པའི་ཕྱིར། རྟགས་གྲུབ་སྟེ། ལྕགས་བྱ(བསྟན་བསྣུབས་ལོ) དེ་ནས། མེ་སྤྲེལ
(སྤྱི་ལོ1716) ཡན་ཆོད་ལ་ལོ་བརྒྱད་བརྒྱ་དང་དོན་དྲུག་སོང་ཞེས་གསུངས། སྤྱི་ལོ་
1716ནས་ཡར་བརྩིས་པའི་ལོ876སྤྱི་ལོ841པར་བབས་ཡོད་དོ། །བྲག་དགོན་པས་ཀྱང་།
སྲོང་བཙན་དགུང་ལོ་སོ་བཞི་འདོད་པར་ཐལ། བསྟན་བསྣུབས་ལོའི་ལོ་ཚིགས་དྲུག་ཅུ་
སྐོར་སྔ་མའི་ལུགས་བྱ་ལ་འདོད་པའི་ཕྱིར། རྟགས་གྲུབ་སྟེ། རལ་བ་ཅན་འདས་པའི་
ལྕགས་བྱ་ནས་རབ་ཡིད་ས་བྱ(སྤྱི་ལོ 1849) ཡན་ལ་ལོ་སྟོང་དང་ཉག་མ་དགུ་ སོང་།
ཞེས་གསུངས་པས་སོ། དེབ་སྔོན་པས་ཀྱང་སྲོང་བཙན་དགུང་ལོ་སོ་བཞི་འདོད་པར་
ཐལ། བསྟན་བསྣུབས་ལོའི་ལོ་ཚིགས་དེ་ལ་བྱེད་པའི་ཕྱིར། རྟགས་གྲུབ་སྟེ། ཐང་གི་
རྒྱལ་ས་བཟུང་བ (སྤྱི་ལོ 618) ནས་ལོ་ཉིས་བརྒྱ་ཉེར་གཉིས་པ་ས་མོ་ལུག(སྤྱི་ལོ839)
གླང་དར་སྲིད་བཟུང་ནས་ལོ་བཞི་ལོན་པའི་ས་ལུག་ཡིན། ཞེས་གསུངས་པས་སོ། །བེ་
དཀར་དང༌། སུམ་པའི་མ་རྩིས་ཀྱང་སྲོང་བཙན་དགུང་ལོ་སོ་བཞི་འདོད་པར་ཐལ།
དེ་གཉིས་ཁྲི་སྲོང་ལྡེ་བཙན་གྱི་འཁྲུངས་ལོ་སྤྱི་ལོ730པའི་ལྕགས་རྟ་དེ་ལ་བྱས་ཤིང་། དེ་
ལས་བསྟན་བསྣུབས་ལོ་ཚིགས་དྲུག་ཅུ་སྐོར་སྔ་མའི་ལྕགས་བྱ་ལ་བྱས་པར་རིགས་པས་
འགྲུབ། ཀམ་ཀམ་སྤྱན་སྔ་ཡང་སྲོང་བཙན་དགུང་ལོ་སོ་བཞི་འདོད་པར་ཐལ། རྒྱུ་
མཚན་མཚུངས་པའི་ཕྱིར། བསྟན་བསྣུབས(སྤྱི་ལོ841) ནས་ལོ་བརྒྱ་དང་བཞི་བཅུ་ན་
(སྤྱི་ལོ978) བསྟན་པ་ཕྱི་དར་བྱུང་བར་བཤད་དོ། ། གཞན་ཡང་བཅོམ་ལྡན་རིག་རལ།
ནེལ་པ་པཎྜི་ཏ་ཡང་བསྟན་བསྣུབས་ལོ་ཚིགས་འདོད་ཚུལ་གོང་དང་འདྲའོ། ། བསྟན་་
བསྣུབས་ལོ་ཚིགས་སྲོང་བཙན་འདས་པའི་ལོ་ཚིགས་དང་འབྲེལ་བ་ཡོད་ཀྱང་། དགུང་
གྲངས་དང་འབྲེལ་བ་མེད། དེའི་གནད་ཀྱིས་བསྟན་བསྣུབས་ལོ་ཚིགས་དྲུག་ཅུ་སྐོར་སྔ་
མའི་ལྕགས་བྱ་ལ་འཇོག་མཁན་མང་ཡང༌། དགུང་གྲངས་སོ་བཞི་འདོད་མཁན་སྔོན་
ཆད་བོད་ཀྱི་ནང་ན་དགེ་འདུན་ཆོས་འཕེལ་མ་གཏོགས་མེད། བསྟན་བསྣུབས་ལོ་ཚིགས་
འདོད་ཚུལ་དྲུག་ཅུ་སྐོར་སྔ་མའི་ལུགས་འདི་ལོ་རྒྱུས་ངོ་མ་དང་མཐུན་ཚབས་ཆེ་བ་ཐང་རྒྱལ་
179
ས



རབས་ཀྱི་ཡིག་ཚང་། ཏུན་ཧོང་ནས་ཐོན་པའི་བཙན་པོའི་དུས་ཀྱི་བརྡ་རྙིང་ཡིག་ཚང་།
ཁྲི་རལ་བའི་རིང་ལ་བསྐོས་པའི་རྡོ་རིང་ཡི་གེ་སོགས་ཡིད་བརྟན་འཕེར་བའི་ལུང་དང་
རིགས་པ་བརྒྱ་ཕྲག་གིས་འགྲུབ་བོ། ། བསྟན་བསྣུབས་ལོ་ཚིགས་འཐད་ལྡན་ལུང་དང་་
རིགས་པས་གཏན་ལ་ཕེབས་ན་ཡར་སློག་གིས་སྲོང་བཙན་སྒམ་པོའི་འཁྲུངས་འདས་ཀྱི་ལོ་
ཚིགས་ཀྱང་གཏན་ལ་འབེབས་ཐུབ་སྟེ་སྲོང་བཙན་ས་ཁྱི་ལ་གཤེགས་པའི་ལུགས་ལ་བསྟན་
བསྣུབས་བར་ལོ་ཉིས་བརྒྱ་དང་བཞི་ཡིན། བསྟན་བསྣུབས་ལོ་ཚིགས་སྤྱི་ལོ 841ནས།
སྲོང་བཙན་གཤེགས་ལོའི་ལོ་ཚིགས་སྤྱི་ལོ698བར་ལོ་བརྒྱ་དང་ཞེ་བཞི་ལས་མེད་པས་ལོ་
དྲུག་ཅུ་འཆད། བསྟན་བསྣུབས་ལོ་ཚིགས་མར་འཐེན་བྱེད་མི་ཐུབ་པས། གཤེགས་
ལོའི་ལོ་ཚིགས་གོང་དུ་ལོ་དྲུག་ཅུ་ཡར་འཐེན་བྱས་ན། སྤྱི་ལོ638པར་འབབ། འོན་
ཀྱང་ལོ་དེ་ནི་རྒྱ་བཟའ་ཀོང་ཇོ་བླངས་པའི་ལོ་དེའི་སྔོན་གྱི་ལོ་གསུམ་པ་ཡིན་པས། ལོ་
རྒྱུས་དང་མི་འགྲིག་པས་ན། སྲོང་བཙན་ས་ཁྱི་ལ་འདས་པའི་བཤད་ཚུལ་དེ་ནོར་བ་
གསལ། སྲོང་བཙན་ལྕགས་ཁྱི་ལ་གཤེགས་པའི་ལུགས་ལ་བསྟན་བསྣུབས་བར་ལོ་བརྒྱ་
དང་གོ་གཉིས་ཡིན། བསྟན་བསྣུབས་ལོ་ཚིགས་དེ་ནས་ཡར་བརྩིས་ན་སྲོང་བཙན་་་་
གཤེགས་ལོའི་ལོ་ཚིགས་སྤྱི་ལོ710པར་ལོ་བརྒྱ་དང་སོ་གཉིས་ལས་མེད་པས། གཤེགས་
ལོའི་ལོ་ཚིགས་གོང་དུ་ལོ་དྲུག་ཅུ་ཡར་འཐེན་བྱས་ན། སྤྱི་ལོ650པ་ལ་བབས། ལོ་དེ་ནི་
ཏུན་ཧོང་ཡིག་རྙིང་། རྒྱ་ནག་ཐང་རྒྱལ་རབས་ཀྱི་ཡིག་ཚང་ཐང་ཡིག་གསར་རྙིང་ནང་
གསལ་འཁོད་བྱས་པའི་སྲོང་བཙན་སྒམ་པོ་གཤེགས་པའི་ལོ་དང་ཁྲིགས་སེ་འགྲིག དེ་
ལས་སྲོང་བཙན་སྒམ་པོ་ལྕགས་ཁྱི་ལ་གཤེགས་པའི་བཤད་ལུགས་དེ་འཐད་ལྡན་ཡིན་པར་
ཤེས་པར་འགྱུར་རོ། །
གཉིས་པ།
སྲོང་བཙན་སྒམ་པོ་ནས་གླང་དར་བར་གྱི་ལོ་ཚིགས་གཏན་
འབེབས།
སྲོང་བཙན་སྒམ་པོའི་འཁྲུངས་ལོ། ཕུག་ལུགས་སྟོན་པའི་འདས་ལོ་སྟོང་དང་བཞི་
བརྒྱ་ལྔ་བཅུ་པ། སྤྱི་ལོ569རྒྱ་ནག་ནན་ཁྲའོ་ཁྲིན་ཞོན་ཏིས་ཐེ་ཅན་ཁྲི་ལོ་དང་པོ་སྟེ་ས་མོ་
གླང་གི་ལོ་ཡིན། ལོ་དེ་ཡིན་པའི་ལུང་གི་ཤེས་བྱེད། 1. འགོས་ལོ་གཞོན་ནུ་དཔལ་གྱི་
དེབ་སྔོན་དུ། ཐང་ཀའོ་ཛུང (ཙུའུ）གིས་ས་ཕོ་སྟག་ལ(སྤྱི་ལོ618) རྒྱལ་ཁམས་བླངས་
པ་དེ། སྲོང་བཙན་སྒམ་པོའི་ལོ་ལྔ་བཅུ་པ་ལ་ཡིན་པས། དེའི་གོང་གི་ལོ་བཞི་བཅུ་རྩ་
180



དགུ་པོ་བསྣན་ཏེ། སྲོང་བཙན་འཁྲུངས་ནས་ལོ་ཉིས་བརྒྱ་དང་བདུན་ཅུ་རྩ་གཅིག་ས་མོ་
ལུག (སྤྱི་ལོ839) ཡན་ལ་སོང་ངོ༌། །ཞེས་དང་། ཡང་དེའི་དུས་མཚུངས་བསྒྲིགས་པའི་
སྐབས། སྲོང་བཙན་སྒམ་པོ་འཁྲུངས་ནས་ལོ་ཉིས་བརྒྱ་དང་ལྔ་བཅུ་རྩ་གཉིས་འདས་པ་
ལྕགས་མོ་གླང་གི་ལོ(སྤྱི་ལོ821)ལ། ལྷ་སའི་རྡོ་རིང་བཙུགས་ཞེས་དང་། 2. བསོད་
གྲགས་དེབ་དམར་དུ་འདི་ནི ( སྲོང་བཙན་སྒམ་པོ)སངས་རྒྱས་མྱ་ངན་ལས་འདས་ནས་ལོ་
སྟོང་བཞི་བརྒྱ་ཞེ་དགུ་འདས་པའི་མེ་གླང(མེ་གླང་ནོར་ས་གླང་ཡིན)གི་ཡར་སྣོན་སྒྲ་སྟོད་
ཚལ། ཕོ་བྲང་བྱམས་ པ་ མི་ འགྱུར་ གླིང་ ཞེས་ བྱ་ བར་ སྐུ་ འཁྲུངས། ཞེས་འབྱུང༌།
(འདིའི་སྟོན་པའི་འདས་ལོ་ནི་ཕུག་ལུགས་ཏེ་སྤྱི་ལོའི་སྔོན་དུ་ཡར་བརྩིས་པའི་881པ་
ཡིན།) 3. སྟག་ཚང་རྫོང་པ་དཔལ་འབྱོར་བཟང་པོའི་རྒྱ་བོད་ཡིག་ཚང་ལས། ཁྲི་
སྲོང་ལྡེའུ་བཙན་མེས་སྲོང་བཙན་སྒམ་པོ་འཁྲུངས་རྟིང༌། ལོ་བརྒྱ་དང་བདུན་ཅུ་དོན་
བཞི་སོང་བའི་ལྕགས་ཕོ་རྟའི( ལྕགས་རྟ་ནོར་ཆུ་རྟ་ཡིན）ལོ(སྤྱི་ལོ742) བྲག་དམར་དུ་སྐུ་
བལྟམས། ཞེས་འབྱུང་ངོ༌། ། །
རིགས་པས་གྲུབ་ཚུལ། 1. སྲོང་བཙན་དགུང་ལོ་གྱ་གཉིས་སྟེང་དུ་གཤེགས་པ་
བོད་ཀྱི་ལོ་རྒྱུས་ཀུན་ཁ་མཚུངས་ཤིང་། དེ་འཐད་ལྡན་ཡང་ཡིན་ངེས། འདས་པའི་ལོ་
ཚིགས་ལྕགས་ཁྱི་ནི་ཕུག་ལུགས་སྟོན་པའི་འདས་ལོ་སྟོང་དང་ལྔ་བརྒྱ་སོ་གཅིག་པ། སྤྱི་ལོ་
650ཡིན་པ་ཏུན་ཧོང་གི་གཏེར་ནས་ཐོན་པའི་བོད་རྒྱལ་དུས་ཀྱི་ཡིག་ཚང་འཁྲུལ་མེད་དང༌།
རྒྱ་ནག་ཐང་རྒྱལ་རབས་ཀྱི་ཡིག་ཚང་ཐང་ཡིག་གསར་རྙིང་དུ་གསལ་འཁོད་བྱས་ཡོད་ལ།
དེ་བདེན་ངེས་པའི་རྒྱུ་མཚན་ཁྲི་རལ་པ་ཅན་རྒྱུ་དང་འདུམ་མཛད་པའི་རྡོ་རིང་སྟེང་གི་ལོ་
ཚིགས་དང་། སྲོང་བཙན་འདས་ལོ་ནས་དེའི་བར་གྱི་ལོ་གྲངས་སྟེང་ནས་ངེས་ཐུབ་བོ། །
2. སྲོང་བཙན་འདས་ལོ་ནས་གླང་དར་བསྟན་བསྣུབས་ལྕགས་བྱ་ལོའི་བར་གྱི་ལོ་གྲངས་
ཐང་ཡིག་གསར་རྙིང་དང༌། སྲོང་བཙན་འཁྲུངས་ལོ་ས་གླང་དུ་འདོད་པའི་ལུགས་ཀྱི་
བོད་ཀྱི་ལོ་རྒྱུས་ཀུན་ཁ་མཚུངས་པར་ལོ་བརྒྱ་དང་དགུ་བཅུ་གོ་གཉིས་ཡིན་པས། སྲོང་
བཙན་འདས་ལོ་སྤྱི་ལོ650ནས་མར་བརྩིས་པའི་ལྕགས་བྱ(སྤྱི་ལོ་841) ལ་ཁེལ། བསྟན་
བསྣུབས་ལྕགས་བྱ་ལོ་ནི་དྲུག་ཅུ་སྐོར་སྔ་མའི་ལྕགས་བྱ་འདི་ཡིན་ལ། དྲུག་ཅུ་སྐོར་ཕྱི་མའི་
ལྕགས་བྱ(སྤྱི་ལོ901) ལ་བྱས་ན་དེ་ནས་བསྟན་པ་ཕྱི་དར་གྱི་འགོ་ཚུགས་པའི་ས་སྟག (སྤྱི་
ལོ978) བར་ལ་ལོ་དོན་བརྒྱུད་ལས་མེད་པས། ལོ་དོན་བརྒྱད་ཀྱི་རིང་ལ་གླང་དར་གྱི་
སྲས་ཡུམ་བརྟན་ནས་བསམ་ཡས་བཙད་པོ་ཚ་ན་ཡེ་ཤེས་རྒྱལ་མཚན་དང་དེའི་སྲས་མངའ་
བདག་ཁྲི་པའི་བར་མི་རབས་དྲུག་བདུན་ཞིག་མཆེད་པའི་འགལ་བ་དང༌། ཁྲི་རལ་པ་
ཅན་གྱི་མནའ་གཙིགས་རྡོ་རིང་གི་ལོ་ཚིགས་ལོ་དྲུག་ཅུ་ཕྱིར་འཐེན་བྱེད་པའམ་ཡང་ན་ཁྲི་
181



རལ་པ་ཅན་དགུང་ལོ་བརྒྱར་ཉེ་བ་ཁས་ལེན་དགོས་པའི་འགལ་བ་དང༌། ལྷ་ལུང་དཔལ་
རྡོར་ལོ་བརྒྱ་དང་ཉི་ཤུ་ལྷག་གི་སྟེང་དུ་ གླང་དར་བཀྲོངས་པའི་འགལ་བ་དང༌། སྲོང་
བཙན་འདས་ལོ་ནས་བསྟན་བསྣུབས་བར་ལོ་དྲུག་ཅུ་སྐོར་གཅིག་མང་བའི་འགལ་བ་་་
སོགས་སྤོང་བར་མི་ནུས་སོ། ། སྡེ་སྲིད་སངས་རྒྱམ། སུམ་པ་མཁན་ཆེན (སུམ་པ་མ་རྩིས་
ལུགས) འཇམ་དབྱངས་བཞད་པ། བྲག་དགོན་པ་བསྟན་པ་རབ་རྒྱས། བཅོམ་ལྡན་
རིག་རལ། ཀམ་ཀམ་སྤྱན་ལྔ་བ། ནེལ་པ་པཎྜི་ཏ་སོགས་ཀྱིས་བསྟན་བསྣུབས་ལོ་དྲུག་
ཅུ་སྐོར་སྔ་མའི་ལྕགས་བྱ(སྤྱི་ལོ841) ལ་བྱས་ཡོད་པས་དེ་ནས་ཡར་བརྩིས་ན་སྲོང་བཙན་
གྱི་འདས་ལོ་ཡང་སྤྱི་ལོ 650ཚུན་ཆད་ལ་འབབ་མི་སྲིད་ཅིང་། དགུང་གྲངས་ཀྱང་རྒྱུ་
གཉིས་འདོད་པས་ན་འཁྲུངས་ལོ་ས་གླང་སྟེ་སྤྱི་ལོ569ལ་དོན་གྱིས་བབས་སོ། །འདས་པའི་
ལོ་ནི་ཕུག་ལུགས་སྟོན་པའི་འདས་ལོ་སྟོང་དང་ལྔ་བརྒྱ་སོ་གཅིག་སྤྱི་ལོ650པ་ལྕགས་ཕོ་ཁྱི་
ལོ་ཡིན་པའི་ལུང་གི་ཤེས་བྱེད་ནི། 1. ཏུན་ཧོང་ཡིག་ཚང་ བོད་རྒྱལ་ལོ་ཚིགས་ ཐད།
བཙན་མོ་མུན་ཆང་ཀོང་ཅོ། མགར་སྟོང་བཙན་ཡུལ་ཟུང་གིས་སྤྱན་དྲངས་ཏེ་བོད་ཡུལ་
དུ་གཤེགས་སོ། །བལ་པོ་ཡུལ་སྣ་ཀུག་ཏི་ཀུམ། ན་རི་བ་བ་རྒྱལ་ཕོར་བཅུག གནག་
ནད་ཆེན་པོ་བྱུང་། དེ་ནས་ལོ་གསུམ་ན། བཙན་པོ་ཁྲི་སྲོང་རྩན་གྱི་རིང་ལའ་ལི་སྐུ་
ཤུར་བརླག་སྟེ། ཞང་ཞུང་ཐམས་ཅད་འབངས་སུ་བཀུག་སྟེ་མངའོ། དེ་ནས་ལོ་དྲུག་
ནའ། བཙན་པོ་ཁྲི་སྲོང་ཙན་དགུང་དུ་གཤེགས་སོ། །བཙན་མོ་མུན་ཅང་ཀོང་ཇོ་དང་
དགུང་ལོ་གསུམ་བཤོས་སོ། །ཁྱིའི་ལོ་ལ་བབ་སྟེ་བཙན་པོ་ཁྲི་སྲོང་བརྩན་གྱི་སྤུར་ཕྱིང་བའི་
རིང་ཁང་ནའ་རིང་མཁྱུད་ཅིང་བཞུག་སྟེ། བཙན་པོ་སྦོན་ཁྲི་མང་སློན་རྩན་མེར་ཀེན་ན་
བཞུགས་པར་ལོ་གཅིག ” ཅེས་འབྱུང་ངོ༌། ། འདིའི་ཁྱིའི་ལོ་ཞེས་པ་ནི་ལྕགས་ཁྱི་ལོ་སྟེ།
ཝུན་ཤིང་ཀོང་ཇོ་བོད་དུ་གཤེགས་པའི་ལོ་ནི་ཁྲིན་ཀོན་ཁྲི་ལོ་བཅོ་ལྔ་པ་ལྕགས་གླང་སྟེ་སྤྱི་ལོ
641པ་ཡིན་པར་ཐང་ཡིག་གསར་རྙིང་དུ་གསལ། དེའི་ཕྱི་ལོ་ནས་བརྩིས་པའི་ལོ་གསུམ་
པ་ཤིང་འབྲུག་དང་དེ་ནས་ལོ་དྲུག་པ་ལྕགས་ཁྱི་ལ་འབབ། 2. ཐང་ཡིག་རྙིང་པའི་ཐུ་
བྷོད་ཀྱི་ལོ་རྒྱུས་སྟོད་ཆ་ན། ཡུང་ཧོས་ཁྲི་ལོ་དང་པོར་ལྕགས་ཁྱི (སྤྱི་ལོ 650) ཁྲི་སྲོང་
བཙན་བཀྲོངས། གོང་མ་ཀོ་ཙུང་གིས་མྱ་ངན་ཞུས། ཞེས་དང༌། ཐང་ཡིག་གསར་
པའི་ཐུ་བྷོད་ཀྱི་ལོ་རྒྱུས་སྟོད་ཆར། ཡུང་ཧོས་ཀྱི་དུས་འགོར་བཙན་པོ་གྲོངས། གོང་
མས་འདས་མཆོད་དུ་ཕོ་ཉ་མངགས། སྲས་སྔར་ནས་འདས་པས་སྲིད་ཚ་བོ་ལ་གཏད་
ཀྱང་། ན་སོ་ཕྲ་བས་མགར་སྟོང་བཙན་གྱིས་སྲིད་བསྐྱངས། ཞེས་འབྱུང་ངོ་། །འདིའི་
ཡུང་ཧོས་ཞེས་པ་ནི་ཐང་ཐེ་ཙུང་གི་སྲས་ཀོ་ཙུང་གི་སྲིད་ལོའི་མིང་ཡིན། 3. རྒྱ་ནག་ཡིག་
ཚང་མ་ཧཱ་རུས་སྦལ་ཞེས་པར། ཡུང་ཧོས་ཁྲི་ལོ་དང་པོའི་ཟླ་བ་ལྔ་པའི་ནང་། པོ་ཝང་
182



(རིན་ཆེན་ཝང་) ཐུ་བྷོད་བཙན་པོ་གཤེགས། གོང་མ་ཕོ་བྲང་གི་ཀོང་དཔའ་མུན་སྒོ་
མོར་མྱ་ངན་གྱི་ཆོ་ག་མཛད་ཅིང་། ཡེའུ་བུ་ཧིག་ཅང་ཅུན་ཞན་ཡུ་ཁུང་ཅེ་བཀའ་ཤོག་
ཐམ་ག་ཅན་ཁྱེར་ནས་འདས་མཆོད་བྱ་བར་མངགས། ཞེས་དང༌། 4. སྲིད་ཕན་མེ་
ལོང་བྱ་བར། ཡུང་ཧོས་དང་པོའི་ལོའི། ཆུ་ཁྱི་ལ་ཚེས་པའི་ཟླ་བ་ལྔ་པར། ཐུ་བྷོད་ཀྱི་
བཙན་པོ་སྲོང་བཙན་འདས། སྲས་སྔར་ནས་འདས་པས། ཚ་བོ་བཙན་པོའི་གོ་སར་
བཞག ཅེས་འབྱུང་ངོ་། ། རིགས་པས་གྲུབ་ཚུལ། 1. དེབ་སྔོན་དུ་སྲོང་བཙན་་་་་་་
འཁྲུངས་ནས་ལོ་ཉིས་བརྒྱ་དང་ལྔ་བཅུ་རྩ་གཉིས་འདས་པ་ལྕགས་གླང་ལོ་ལ་རལ་པ་ཅན་རྒྱ་
དང་འདུམ་མཛད། ཅེས་འབྱུང༌། རལ་པ་ཅན་རྒྱུ་དང་འདུམ་མཛད་པའི་ལྕགས་གླང་
ལོ་ནི་སྤྱི་ལོ821གི་ལྕགས་གླང་དེ་ཡིན་པ་རྡོ་རིང་སྟེང་དུ་གསལ་བས་རྩོད་མེད་ཡིན། སྲོང་
བཙན་འཁྲུངས་ནས་ལྕགས་ གླང་ལོ་འདིའི་ཡན་ལ་ལོ་252འདས་པས་ན། ལོ་གྲངས་
དེའི་སྟེང་ནས་སྲོང་བཙན་གྱི་དགུང་གྲངས་གྱ་གཉིས་ཕྲི་ན་ལྷག་མ་ལོ170ཡོད། རལ་པ་
ཅན་རྒྱ་དང་འདུམ་པའི་ལྕགས་གླང༌(སྤྱི་ལོ821) གི་སྔར་ལོ་ནས་ཡར་བརྩིས་པའི་ལོ་བརྒྱ་
དང་བདུན་ཅུ་པ། ལྕགས་ཁྱི (སྤྱི་ལོ 650) ལ་འཁེལ་བ་སྨོས་མེད་རེད། 2. སྲོང་་་་
བཙན་འཁྲུངས་ལོ་ས་གླང་དུ་འདོད་པའི་བོད་ཀྱི་ལོ་རྒྱུས་དང༌། རྒྱ་ནག་ཡིག་ཚང་ལྟར་ན།
སྲོང་བཙན་འདས་པའི་ལོ་ནས་བསྟན་བསྣུབས་ལྕགས་བྱ་ལོ་བར་ལོ་བརྒྱ་དང་གོ་གཉིས་
སོང་ཞིང་། བསྟན་བསྣུབས་ལོ་ཚིགས་དྲུག་ཅུ་སྐོར་སྔ་མའི་ལུགས་འཐད་ལྡན་ཡིན་པར་
ལུང་དང་རིགས་པས་གྲུབ་ཡོད། དེས་ན་ལོ་དེ་ནས་ཡར་བརྩིས་པའི་སྲོང་བཙན་སྒམ་
པོའི་འདས་ལོ་ནི་སྤྱི་ལོ650པ་ལ་ཁྲིགས་སེ་བབས་ཡོད་དོ། །
སྲོང་བཙན་སྒམ་པོ་གཤེགས་རྗེས་སྲས་གུང་རི་གུང་བཙན་སྔར་ནས་འདས་ཟིན་པས།
སྦོན་ཏེ་ཚ་བོ་མང་སྲོང་མང་བཙན་རྒྱལ་སར་འཁོད། མང་སྲོང་གི་མཚན་ལ་ཏུན་ཧོང་
ཡིག་ཚང་དུ་ཁྲི་མང་སློན་མང་རྩན་ཞེས་འབྱུང་། འཁྲུངས་ལོ་ནི། ཚལ་པའི་དེབ་
དམར། རྒྱལ་རབས་གསལ་མེ། གཙུག་ལག་ཕྲེང་བའི་ཆོས་འབྱུང་ཀུན་ཁ་འཆམས་
པར་མེ་ཁྱི་ཡིན་ཟེར། མེ་ཁྱི་ཡིན་ན་སྤྱི་ལོ་626ལ་ཁེལ་བས་མེས་སྲོང་བཙན་འདས་པའི་
ལོ་དེར་དགུང་ལོ་ཉེར་ལྔར་ སོན། རྒྱ་ནག་ གི་ ཡིག་ཚང་ ཐང་ཡིག་གསར་རྙིང་དང༌།
སྲིད་ཕན་མེ་ལོང་བཅས་སུ། སྲོང་བཙན་གཤེགས་རྗེས་སྲས་སྔར་ནས་འདས་པས། ཚ་
བོ་ཞིག་རྒྱལ་སར་བཏོན། དེ་སྐུ་ན་ཕྲ་བས་སྲིད་དབང་མགར་སྟོང་བཙན་གྱིས་བཟུང་
ཞེས་འཁོད་ཡོད་ལུགས་ལ་བལྟས་ན། མེ་ཁྱི་ཡིན་མི་སྲིད། ས་ཁྱི་ལོ(སྤྱི་ལོ638) ཡིན་
ན་མེས་སྲོང་བཙན་གཤེགས་པའི་ལོ་དེར་དགུང་ལོ་བཅུ་གསུམ་ལས་སོན་མེད་ཅིང་སྐུ་ན་ཕྲ་
བས་སྲིད་དབང་མགར་སྟོང་བཙན་གྱིས་བཟུང་ཞེས་པ་ནི་གནས་ལུགས་དང་མཐུན་པར་
183



སེམས། གཞན་ཡང་འདིར་སྲོང་བཙན་འཁྲུངས་ལོ་མེ་གླང་ལུགས་ཀྱི་འདས་ལོ་ས་ཁྱི་
དང་ལོ་དེར་ཚ་བོ་ལོ་བཅུ་གཉིས ( ཧྲིལ་ལོ) ཡིན་པས་ལོ་སྐོར་སྔ་མའི་མེ་ཁྱི་འགྲིགས་པས།
ས་ཁྱི་མེ་ཁྱིར་ནོར་བ་ཡིན་སྙམ། སྲིད་སྐྱོང་ཡུན་ཚད་བོད་ཀྱི་ལོ་རྒྱུས་རྣམས་སུ་ལོ་བཅོ་ལྔ་
དང་དགུང་ལོ་ཉེར་བདུན་སྟེང་དུ་འདས་པར་བཤད་ཀྱང་། ཏུན་ཧོང་ཡིག་ཚང་དུ་སྲིད་
ལོ་ཉེར་བདུན་བསྐྱངས་ནས་གཤེགས་པར་བཤད་ཡོད་པས། བོད་ཕྱི་རབས་པའི་ལོ་རྒྱུས་
ནང་དུ་ཁྲི་ལོ་དགུང་གྲངས་དང་ནོར་བ་རེད་སྙམ་སྟེ། ཏུན་ཧོང་རྒྱལ་རབས་ལོ་ཚིགས་སུ།
བྱི་བའི་ལོ་ལ་བབ་སྟེ། དབྱརད་བཙན་ཕོ་སྤྲུགས་ཀྱི་ཤ་ར་ན་བཞུགས་ཤིང་། དགུན་
ཚང་བང་སྣ་ནས་ཁྲི་མང་སློན་དགུང་དུ་གཤེགས་ཞེས་འབྱུང་།. བྱི་བའི་ལོ་འདི་མེས་སྲོང་
བཙན་འདས་ཤིང་མང་སྲོང་ཁྲིར་འཁོད་པའི་ལྕགས་ཁྱི་ (སྤྱི་ལོ650)ལོ་ནས་བརྩིས་ན།
ཉེར་བདུན་པ་མེ་བྱི (སྤྱི་ལོ676) ལ་ཁེལ། ཐང་ཡིག་གསར་པར་དབྱི་ཧྥུན་ཁྲི་ལོ་བཞི་
པར (སྤྱི་ལོ 679) (ས་མོ་ཡོས) བཙན་པོ་གཤེགས། སྲས་ཁྲི་འདུས་སྲོང་རྒྱལ་སར་
བཏོན། ཁྲི་འབྲིང་གིས་སྲིད་བསྐྱངས། བོད་ཀྱིས་བློན་ཆེན་མངགས་ནས་བཙན་པོ་
གྲོངས་པའི་གནས་ཚུལ་ཞུས། གོང་མས་འདས་མཆོད་དུ་ཕོ་ཉ་བརྫངས་ཞེས་འབྱུང་
ངོ༌། །འདས་ལོའི་ལོ་ཚིགས་ཐང་གི་ཡིག་ཚང་དུ་ས་ཡོས་ཞེས་འཁོད་པའི་རྒྱུ་མཚན་མང་
སྲོང་གཤེགས་རྗེས་ལོ་གསུམ་ལ་གསང་ནས། ཡོས་བུའི་ལོ་ལ་གསང་བརྟོལ་ནས་རྒྱ་ནག་
རྒྱལ་པོར་འདས་བརྡ་བཏང་བ་ཡིན་རྟགས་ཏུན་ཧོང་ཡིག་ཚང་དུ་གསལ་ཏེ། གླང་གི་ལོ་
ལ་བཙན་པོ་ཡབ་ཀྱི་སྤུར་བ་ལམ་ན་མཁྱུད་ཅིང་བཞུག་སྟེ། ཞེས་དང་། སྟག་གི་ལོ་ལ་
བཙན་པོ་ཡབ་ཀྱི་རིང་(རིང་དང་རིང་ཁང་ནི་གདུང་དང་གདུང་ཁང་ཞེས་པའི་བརྡ་རྙིང་
དུ་སྣང་)བ་ལམ་ན་མཁྱུད་ཅིང་བཞུག་སྟེ་ཞེས་དང་། ཡོས་བུའི་ལོ་ལ། བཙན་པོ་ཉེན་
ཀར་ན་བཞུགས་ཤིང་། ཕྱིང་བར་བཙན་ཕོ་ཡབ་ཀྱི་མདད (མདང་)བཏང་བར་ལོ་
གཅིག ཅེས་འབྱུང་ངོ་། ། མང་སྲོང་འདས་རྗེས་ལོ་གསུམ་ལ་གསང་དགོས་ པའི་ རྒྱུ་་
མཚན་ནི་མང་སྲོང་ལ་སྲས་ཆེ་ཆུང་གཉིས་ཡོད་པས། གཅེན་འདུས་སྲོང་རྒྱལ་པོའི་ཕོ་
བྲང་ན་ཡོད་ཅིང་། གཅུང་ལྡུམ་བུ་ཁྲི་བཤོས་ཁྲོམ་སོ་ཁར་མགར་ཁྲི་འབྲིང་གི་དྲུང་ན་ཡོད་
པས། སྲོལ་ལུགས་ལྟར་ན་གཅེན་རྒྱལ་སར་འཇོག་དགོས་ཀྱང་། ཁྲི་འབྲིང་དབང་ཆེ་
བས་ནང་བློན་རྣམས་ཀྱིས་རྒྱལ་སར་སྲས་གང་འཇོག་ཐག་མ་ཆོད་པར་ལོ་འགའ་འགོར་བ་
དེ་ཡིན་པར་སྣང་སྟེ།. རྒྱ་ནག་ཡིག་ཚང་སྲིད་ཕན་མེ་ལོང་དུ། ཐེའོ་ལུ་ལོ་དང་པོར(སྤྱི་
ལོ679) ས་ཡོས) (གོང་གི་དབྱི་ཧྥན་ཁྲི་ལོ་བཞི་པ་དང་ཐེའོ་ལུ་ཁྲི་ལོ་དང་པོ་ཞེས་པ་ལོ་
གཅིག་གི་མིང་སྟེ། དབྱི་ཧྥན་ཁྲི་ལོ་བཞི་པའི་ཟླ་བ་དྲུག་པར་ཐེའོ་ལུ་ཞེས་པའི་ལོ་རྟགས་
བརྗེས་པ་རེད） བོད་ཀྱི་བཙན་པོ་འདས། ཁྲི་འདུས་སྲོང་རྒྱལ་སར་བཏོན། དགུང་ལོ་
184



བརྒྱད་ཡིན། གཅུང་ལོ་དྲུག་ཅན་བློན་ཁྲི་འབྲིང་གི་དམག་སྒར་ན་ཡོད། མང་མང་
གིས་ཁྲི་འབྲིང་དབང་ཆེ་བས་གཅུང་རྒྱལ་སར་འགོད་འདོད་ཡོད་ཅིང་། ཁྲི་འབྲིང་མི་
འཐད་ཅིང་བཙན་སྙ་དང་མཉམ་དུ་གཅེན་པོ་ཁྲིར་བཀོད། ལོ་དེའི་བཅུ་པར་ཝུན་ཤིང་
ཀོང་ཇོས་ར་སང་རྗེ་སྤུངས་མངགས་ནས། རྒྱལ་པོ་གཤེགས་པའི་མྱ་ངན་གྱི་བརྡ་བཏང་
ཞིང་བུ་མོ་བསླངས། ཞེས་འབྱུང་ངོ༌། ། དེས་ན། མང་སྲོང་ནི་སྤྱི་ལོ 638ས་ཁྱི་ལ་་
འཁྲུངས་ནས། ལོ་བཅུ་གསུམ་སྟེང་རྒྱལ་ཁྲིར་བཀོད། རྒྱལ་སྲིད་ལོ་ཉེར་བདུན་་་་་
བསྐྱངས་ནས་དགུང་ལོ་སོ་དགུ་ལོན་པ་སྤྱི་ལོ676མེ་བྱི་ལ་གཤེགས་པར་སྣང་ངོ༌། །
ཁྲི་འདུས་སྲོང་ངམ་འདུས་སྲོང་མང་པོ་རྗེ་རླུང་ནམ་འཕྲུལ་གྱི་རྒྱལ་པོ་སྟེ་བོན་བསྟན་
རྣམ་བཤད་དུ་རླུང་སྡེ་འཕྲུལ་རྒྱལ་ཞེས་པ་དེའི་འཁྲུངས་ལོ་ནི། · ཏུན་ཧོང་ཡིག་ཚང་དུ་
མང་སྲོང་གཤེགས་པའི་མེ་མོ་བྱི་བའི་ལོ(སྤྱི་ལོ676) དེར་འཁྲུངས་པར་བཤད་ཡོད་དེ།
བྱི་བའི་ལོ་ལ་བབ་སྟེ། དབྱརད་བརྩན་ཕོ་སྤྲུགས་ཀྱི་ཤ་ར་ན་བཞུགས་ཤིང༌། དགུན་
ཚང་ བང་སྣ་ནས་ ཁྲི་ མང་ སློན་དགུང་དུ་གཤེགས། བཙན་ ཕོ་སྲས་ ཁྲི་འདུས་སྲོང་།
སྒྲེགས་ཀྱི་ལྷ་ལུང་དུ་བལྟམས། བློན་བཙན་སྙས་གྲུ་གུ་ཡུལ་དུ་དྲངས་ཏེ། ལྡུམ་བུ་ཁྲི་
བཤོས་ ཁྲོམ་ བཙལ་ ད་ པར་ ལོ་ གཆིག་ ཅེས་ འབྱུང་། རྒྱལ་ རབས་ གསལ་ མེ་ དང་།
གཙུག་ཕྲེང་ཆོས་འབྱུང་དུ། ཡབ་འདས་ནས་ཞག་བདུན་ན་འཁྲུངས་པར་བཤད་པ་ནི་
ཏུན་ཧོང་ཡིག་ཚང་དང་མཐུན་ཡང་། འཁྲུངས་ལོ་ཆུ་བྱི་བྱས་པ་ནི། སྲོང་བཙན་་
འདས་ལོའི་སྟེང་ནས་ནོར་བ་རེད། མང་སྲོང་འདས་ལོ་མེ་བྱི (སྤྱི་ལོ676）ཡིན་པར་
གོང་དུ་བཤད་མ་ཐག་པ་ལྟར་ཡིན་མོད། རྒྱ་ནག་ཡིག་ཚང་སྲིད་ཕན་མེ་ལོང་དང་།
ཡིག་ཚང་མ་ཧཱ་རུས་སྦལ་དུ། ས་ཡོས་ལོ་ཁྲི་འདུས་སྲོང་ལོ་བརྒྱད་དང་། གཅུང་པོ་ལོ་
དྲུག་ཡིན་ཞེས་དང་། གཅུང་པོ་ཁྲི་འབྲིང་གི་གམ་ན་ཡོད་ལ། ཁྲི་འབྲིང་དབང་ཆེ་བས་
མང་མང་གིས་གཅུང་པོ་རྒྱལ་སར་འགོད་འདོད་ཡོད་ཀྱང་། བློན་ཁྲི་འབྲིང་མ་འཐད་
ཅེས་པ་སོགས་ལ་ལྟོས་ན་ཚལ་པའི་དེབ་དམར་དུ་ཆུ་བྱ་ལོ(སྤྱི་ལོ673) ལ་འཁྲུངས་པར་
བཤད་པ་ཕལ་ཆེར་ཁུངས་དག་ཡིན་སྙམ། འདས་པའི་ལོ་ནི་ཏུན་ཧོང་ཡིག་ཚང་དུ་ཤིང་
འབྲུག (སྤྱི་ལོ704) ཏུ་བྱས་ཡོད་དེ། འབྲུག་གི་ལོ་ལ་བབ་སྟེ། དཔྱིད་ཕོ་བྲང་ཙལ་དུ་
རྒྱལ་གཙུག་རུ་བལྟམས། ཞེས་པ་ནས།། དགུན་བཙན་པོ་ཆབ་སྲིད་སྤྱི་ལ་གཤེགས་པ་
ལས། དགུང་དུ་གཤེགས། ཞེས་འབྱུང་། རྒྱ་ནག་ཡིག་ཚང་ཀུན་མཐུན་པར་ཆུ་ཡོས་
(སྤྱི་ལོ703) ལ་འདས་པར་བཤད་ཡོད་དེ། སྲིད་ཕན་མེ་ལོང་དུ། ཁྲང་ཨན་ཁྲི་ལོ་
གསུམ་པ། (སྤྱི་ལོ703) ཆུ་ཡོས་ལོ་དེར་བོད་ཀྱི་ལྷོ་ཕྱོགས་ཀྱི་རུ་སྡེ་མང་པོ་ངོ་ལོག་པས།
བཙན་པོ་འདུས་སྲོང་མང་རྗེ་རང་ཉིད་དམག་ལ་བྱོན་པས་དམག་ཐོག་ཏུ་གྲོངས། རྒྱལ་
185



སྲས་གཅེན་གཅུང་མངའ་དབང་བརྩད་པས་དུས་ཅུང་འགོར་ཞིང༌། མཐར་ཆབ་་་་་
འབངས་རྣམས་ཁྲི་ལྡེ་གཙུག་བརྟན་ལོ་བདུན་ལོན་པ་ཁྲིར་བཏོན་ཞེས་འབྱུང་ངོ༌། ། རྒྱ་ནག་
ཡིག་ཚང་དུ་ཆུ་ཡོས་དང་། ཏུན་ཧོང་ཡིག་ཚང་དུ་དགུན་བཙན་པོ་ཆབ་སྲིད་མྱ་ལ་་
གཤེགས་པ་ལས་དགུང་དུ་གཤེགས། ཞེས་པའི་དགུན་དེ་སྔར་ལོ་ཆུ་ཡོས་ལོའི་དགུན་
ཐོག་ཡིན་པ་ལ། དགུན་ཉི་ལྡོག་ནས་ལོ་ཕྱི་མའི་འགོ་འཛིན་པས། ཤིང་འབྲུག་ལ་བྱས་
པ་ རེད་ སྙམ་ སྟེ། རྒྱ་ནག་ཡིག་ཚང་གི་བོད་ལྷོ་ཕྱོགས་ཀྱི་རུ་སྡེ་མང་པོ་ངོ་ལོག་པས།
བཙན་པོ་དམག་ཐོག་ཏུ་གྲོངས་ཞེས་པ་དང༌། ཏུན་ཧོང་ཡིག་ཚང་གི་ཆབ་སྲིད་རྩྭ་ལ་
གཤེགས་པ་ལས་གཤེགས་ཞེས་པ་དོན་གཅིག་ཏུ་སྣང་བའི་ཕྱིར་རོ། སྲིད་སྐྱོང་ཡུན་བོད་
ཀྱི་ལོ་རྒྱུས་ཕལ་ཆེར་ལོ་ཉེར་དགུ་ཞེས་འཁོད་ཅིང་། དེབ་སྔོན་དུ་ལོ་ཉེར་དྲུག་བྱས་ཡོད་
པ་ནི། སྔ་མས་མང་སྲོང་གཤེགས་པའི་མེ་བྱི་ནས་ཤིང་འབྲུག་བར་བརྩིས་པ་ཡིན་ལ།
ཕྱི་མས་མང་སྲོང་འདས་རྗེས་ལོ་གསུམ་གསང་ནས། གསང་བརྟོལ་བའི་ས་ཡོས་ནས་
བརྩིས་པར་མངོན། རྒྱ་ནག་ཡིག་ཚང་ལྟར་ཞིབ་བརྩིས་བྱས་ན་སྲིད་ལོ་ཉེར་བརྒྱད་་་
བསྐྱངས་ཤིང་དགུང་ལོ་སོ་གཅིག་ཐོག་འདས་པར་སྣང་ངོ༌། ། ཁྲི་ལྡེ་གཙུག་བརྟན་ནམ་ཁྲི་
ལྡེ་གཙུག་བཙན་མེས་ཨག་ཚོམ་གྱི་འཁྲུངས་ལོ་ནི། ཏུན་ཧོང་ཡིག་ཚང་དུ། འབྲུག་གི་
ལོ་ལ་བབ་སྟེ། དཔྱིད་ཕོ་བྲང་ཙལ་དུ་རྒྱལ་གཙུག་རུ་བལྟམས། ཞེས་འབྱུང༌། འབྲུག་
ལོ་འདི་ནི་སྲོང་བཙན་སྒམ་པོའི་འདས་ལོ་ལྕགས་ཁྱི་ནས་ལོ་ལྔ་བཅུ་རྩ་ལྔ་སོང་བ་ཁྲི་འདུས་
སྲོང་ གཤེགས་ པའི་ ཤིང་ འབྲུག་ གི་ལོ(སྤྱི་ལོ 704) དེ་ཡིན། ཚལ་པའི་དེབ་དམར།
རྒྱལ་རབས་གསལ་མེ། གཙུག་ཕྲེང་ཆོས་འབྱུང་སོགས་སུ་རྒྱལ་པོ་འདིའི་འཁྲུངས་ལོ་
ལྕགས་འབྲུག་ཏུ་བྱས་པ་ནི། སྲོང་བཙན་འཁྲུངས་ལོ་མེ་གླང་ལུགས་ཀྱི་འདས་ལོ་ས་ཁྱི་
ནས། མང་སྲོང་སྲིད་སྐྱོང་ལོ་བཅོ་ལྔ་དང་། འདུས་སྲོང་ལོ་ཉེར་དགུ་སྟེ་བསྡོམས་པའི་
ལོ་ཞེ་གསུམ་ ( མང་སྲོང་འདས་པའི་ལོ་དང་། འདུས་སྲོང་ཁྲིར་འཁོད་པའི་ལོ་ལོ་གཅིག་
གི་ནང་དུ་ཁེལ་ཡོད）སོང་བའི་ལྕགས་འབྲུག་ལོ་དེ་ལ་ཁེལ་བར་བྱས་ཀྱང༌། སྲོང་བཙན་
འདས་ལོའི་ལོ་ཁམས་ནོར་ཡོད་པ་མ་ཟད། མང་སྲོང་གི་སྲིད་ལོ་ལ་ཡང་ལོ་བཅུ་གཉིས་
ཆད་ཡོད་པས་ཡང་དག་མིན་ནོ། །རྒྱ་ནག་ཡིག་ཚང་དུ། ཁྲང་ཨན་ཁྲི་ལོ་གསུམ་པ་(སྤྱི་
ལོ703) ཆུ་ཡོས་ལ་འདུས་སྲོང་གཤེགས་ཤིང་། སྲས་ཁྲི་ལྡེ་གཙུག་བཙན་ལོ་བདུན་ལོན་
པ་རྒྱལ་སར་བཏོན་ཞེས་བྱུང་བ་ནི། འཁྲུངས་མ་ཐག་པའི་བྱིས་པ་ཞིག་རྒྱལ་སར་བཞག་
པ་ཤེས་ན། རྒྱལ་ཁམས་ཀྱི་བདེ་འཇགས་ལ་གནོད་དུ་དོགས་ནས། སྲས་ལོ་བདུན་
ཡིན་ཞེས་རྒྱ་ནག་རྒྱལ་པོར་ཞུས་པའམ། ཡང་ན། ལོ་དེར་མི་མངགས་ནས་རྟ་སྟོང་
དང༌། གསེར་སྲང་སྟོང་གཉིས་ཕུལ་ཏེ་ཐང་རྒྱལ་གྱི་སྲས་མོ་བསླངས་ཞེས་འབྱུང་བས།
186



རྒྱལ་པོའི་སྲས་མོ་ཞིག་སྟེར་བའི་ཆེད་དུ་རྒྱལ་གཙུག་རུའི་ལོ་ཇེ་མང་དུ་བསྣན་པ་གང་རུང་
ཞིག་ལས་མ་འདས་སོ། །རྒྱལ་པོ་འདི་ཁྲིར་འཁོད་སྐབས་སྐུ་ན་ཧ་ཅང་ཕྲ་བའི་རྟགས་སུ།
མང་སྲོང་གི་བཙུན་མོ་འདུས་སྲོང་གི་སྐྱེད་ཡུམ། ཁྲི་ལྡེ་གཙུག་བཙན་གྱི་ཨ་ཕྱི་ཁྲི་མ་ལོད་
ཅེས་པ་དེས་ལོ་བཅུ་ཙམ་རྒྱལ་སྲིད་སྐྱོང་རོགས་བྱས་པ་ ཏུན་ ཧོང་ཡིག་ཚང་ དུ་ གསལ།
འདས་པའི་ལོ་ནི། ཏུན་ཧོང་ཡིག་ཚང་དུ་ཁྲི་ལྡེ་གཙུག་བཙན་དགུང་ལོ་ཞེ་གསུམ་པ་མེ་
ཕག་གི་རྗེས་ཀྱི་ལོ་ཚིགས་ཤོག་ལྷེ་ཆད་པས་འདས་ལོ་ཇི་ལྟར་འཁོད་ཡོད་མི་ཤེས་ཀྱང་།
རྒྱ་ནག་གི་ཡིག་ཚང་ཀུན་ལ་རྒྱལ་པོ་དགུང་ལོ་ང་གཉིས་ལོན་པའི་ཤིང་ལུག་གི་ལོ (སྤྱི་ལོ
755)དེར་གཤེགས་པར་བཤད་ཡོད་དེ། ཐང་ཡིག་གསར་པར། ཐེན་པོ་ཁྲི་ལོ་བཅུ་
བཞི་པ(སྤྱི་ལོ755ཤིང་ལུག) ལ། བོད་ཀྱི་བཙན་པོ་ཁྲི་ལྡེ་གཙུག་བཙན་གྲོངས། སྲས་
ཁྲི་སྲོང་ལྡེའུ་བཙན་རྒྱལ་སར་འཁོད། བོད་ནས་ཕོ་ཉ་མངགས་ཏེ་འདུམ་བྱས། གོང་
མས་ཅིན་ཀྲོ་ཧྲའོ་དབྱི་ཡི་ཐབས་ཡོད་པ་ཚོས་བཀཱང་ཡོན་བྱ་བ། རྒྱལ་བོ་བཀའ་རྟགས་
སོགས་བསྣམས་ནས་འདས་མཆོད་དུ་བོད་ལ་མངགས་ཞེས་འབྱུང་། བོད་ཕྱི་རབས་པའི་
ལོ་རྒྱུས་ནང་དུ་དགུང་ལོ་རེ་གསུམ་སྟེང་དུ་གཤེགས་པར་བྱས་པ་ནི། སྲོང་བཙན་སྒམ་
པོའི་འདས་ལོ་དང་མང་སྲོང་གི་སྲིད་ལོའི་སྟེང་ནས་ལོ་ཚིགས་ནོར་ནས་ཁྲི་ལྡེ་གཙུག་བཙན་
གྱི་འཁྲུངས་ལོ་ལྕགས་འབྲུག་ལ་བྱས་པ་དང་། ཁྲི་སྲོང་ལྡེ་བཙན་གྱི་འཁྲུངས་ལོ་ལྕགས་
རྟར་བྱས་ནས། དེའི་རྗེས་ཀྱི་ལོ་བཅུ་གསུམ་པ་ཆུ་རྟ་ལ་གཤེགས་པའི་ལོ་ཚིགས་ཁེལ་བར་
བྱས་མོད་ཀྱང་། འཁྲུངས་ལོ་ཤིང་འབྲུག་འཁྲུལ་མེད་ཡིན་པས། འདས་ལོ་ཆུ་རྟ་ཡིན་
ན། དགུང་ལོ་སོ་དགུ་དང་གོ་དགུ་གང་རུང་ཞིག་ཡིན་དགོས་པར་མ་ཟད། འདས་
པའི་ལོ་དེར་ཁྲི་སྲོང་ལྡེའུ་བཙན་འཁྲུངས་པར་འདོད་དགོས་པས། ལོ་རྒྱུས་གང་དང་
ཡང་མི་མཐུན་པའི་སྐྱོན་འབབ་པར་འགྱུར་རོ། །དེས་ན་ཁྲི་ལྡེ་གཙུག་བཙན་ནི་ཤིང་འབྲུག་
ལོ(སྤྱི་ལོ704) ལ་འཁྲུངས་ནས། ལོ་བཅུའི་བར་དུ་ཨ་ཕྱི་ཁྲི་མ་ལོད་ཀྱིས་རྒྱལ་སྲིད་སྐྱོང་
རོགས་བྱས། ལོ་བདུན་སྟེང་(སྤྱི་ལོ710ལྕགས་ཁྱི) གྱིམ་ཤིང་ཀོང་ཇོ་བཙུན་མོར་བླངས།
ལོ་སོ་དྲུག་སྟེང་(སྤྱི་ལོ739ས་ཡོས) གྱིམ་ཤིང་ཀོང་ཇོ་འདས། འཇང་ཚ་ལྷས་བོན་ཡང་
ལོ་དེར་འདས། སོ་དགུའི་སྟེང་(སྤྱི་ལོ742ཆུ་ཏོ) བཙུན་མོ་སྣ་ནམ་བཟའ་མང་པོ་རྗེ་ལ་
སྲས་ཁྲི་སྲོང་ལྡེའུ་བཙན་བལྟམས། ལོ་དེར་སྣ་ནམ་བཟའ་ཡང་འདས། ཞེ་གཉིས་སྟེང་
(སྤྱི་ ལོ 745ཤིང༌ བྱ) སྣ་ ནམ་ བཟའ་ འདས་ ནས་ ལོ་ འཁོར་ གསུམ་ ལོན་ པའི་ མདད
( མདང་)བཏང་། དགུང་ལོ་ང་གཉིས་པ(སྤྱི་ལོ755ཤིང་ལུག)ལ་གཤེགས། ། རྒྱལ་
སྲས་ཁྲི་སྲོང་ལྡེའུ་བཙན་དགུང་ལོ་བཅུ་བཞི་ལོན་པ་རྒྱལ་སར་བཏོན་པ་ཡིན་ནོ། ཁྲི་སྲོང་
ལྡེའུ་བཙན་ནི་ཕུག་ལུགས་སྟོན་པའི་འདས་ལོ་སྟོང་དང་དྲུག་བརྒྱ་ཉེར་གསུམ་པ། སྲོང་
187



བཙན་སྒམ་པོའི་འདས་ལོ་གོ་གསུམ་པ། སྤྱི་ལོ742པ་ཆུ་རྟ་ལ་འཁྲུངས། ཏུན་ཧོང་
ཡིག་ཚང་དུ། རྟའི་ལོ་ལ་བཙན་པོ་ཕོ་བྲང་དབྱར་མཚར་བུ་སྣ་ན་བཞུགས། རྒྱའི་ཕོ་ཉ་
ཨམ་ད་ལང་དང༌ སྨྱོ་ནག་པོ་ཕོ་ཉ་ལ་ བྲི་ཕྱག་ འཚལ། ཟློར་ཤུད་པུ་ཁོང་ཟུང་དང་།
ལང་གྲོ་ཁོང་རྩན་གཉིས། འབྱུང་འཇུག་གི་རྩིས་བགྱིས་ཏེ་ཐང་ཁྲམ་བཏབ། ཁུ་ཉེ་
མོང་གངས་སུ་བློན་མང་པོ་རྗེས་འ་ཞའི་མཁོས་བགྱིས། བཙན་པོ་སྲོང་ལྡེ་བཙན་བྲག་
དམར་དུའུ་བལྟམ། ཡུམ་མང་མོ་རྗེ་ནོངས་པར་ལོ་གཆིག ཅེས་འབྱུང་ངོ༌། སྟག་
ཚང་རྫོང་པའི་རྒྱ་བོད་ཡིག་ཚང་ལས། ཁྲི་སྲོང་ལྡེ་བཙན་མེས་སྲོང་བཙན་འཁྲུངས་ཞིང་།
ལོ་བརྒྱ་དང་བདུན་ཅུ་དོན་བཞི་སོང་བའི་ལྕགས་རྟ་ལ། བྲག་དམར་དུ་ སྐུ་བལྟམས།
ཞེས་འབྱུང་། (འདིའི་སྲོང་བཙན་གྱི་འདས་ལོ་ཏུན་ཧོང་ཡིག་ཚང་དང་མཐུན། འོན་
ཀྱང་འཁྲུངས་ལོའི་དབང་ཐང་ལྕགས་བྱས་པ་ནོར)འཁྲུངས་ལོ་ལ་བུ་སྟོན་དང༌། བསོད་
ནམས་གྲགས་པ་སོགས་ཀྱིས་ས་རྟ་དང་། ཚལ་པའི་དེབ་དམར། རྒྱལ་རབས་གསལ་
མེ། གཙུག་ཕྲེང་ཆོས་འབྱུང་སོགས་སུ་ལྕགས་རྟར་བྱས་ཡོད་ཅིང་། ས་རྟ་ལ ( སྤྱི་ལོ་
718) འཁྲུངས་པ་ཡིན་ན་མེས་ཨག་ཚོམ་གཤེགས་པའི་ལོ་དེར་དགུང་ལོ་སོ་བརྒྱད་དང་།
ལྕགས་རྟ (སྤྱི་ལོ730) ལ་འཁྲུངས་པ་ཡིན་ན། ལོ་དེར་དགུང་ལོ་ཉེར་དྲུག་ཡིན་པས།
དེ་ལྟར་ན་བོད་ཀྱི་ལོ་རྒྱུས་ཀུན་མཐུན་པར་དགུང་ལོ་བཅུ་གསུམ་སྟེང་རྒྱལ་སར་འཁོད་པ་
དང༌། སྐུ་ན་ཕྲ་བས་དབང་མ་ཟིན་པར་མ་ཞང་ཁྲོན་པ་སྐྱེས་དང་། སྟག་སྒྲ་ཀླུ་གོང་
སོགས་བོན་ལ་དགའ་བའི་བློན་པོ་རྣམས་ཀྱིས་ཆོས་བྱེད་མི་ཆོག་པའི་ཁྲིམས་བཅས་པ་དང༌།
མཁར་བྲག་དང་མགྲིན་བཟང་གི་ལྷ་ཁང་བཤིག་པ་དང་། ཇོ་བོ་ཤཱཀྱ་མུ་ནེ་བྱེ་ཐེམས་སུ་
བཅུག་པའམ་མང་ཡུལ་དུ་བསྐྱལ་བ་དང་། ཇོ་བོ་མི་བསྐྱོད་རྡོ་རྗེ་རྒྱ་ཡུལ་དུ་སྐྱེལ་གྲབས་
ཀྱིས་ཤར་ཕྱོགས་དོ་མོའི་ཐང་ལ་བསྐྱལ་བ་སོགས་སྤྱོད་ངན་མང་དུ་བྱས་ཤིང༌། རྒྱལ་པོ་སྐུ་
ནར་སོན་སྐབས་ཆོས་བྱ་བར་དགོངས་ནས། མ་ཞང་གསོན་དུར་དུ་བཅུག་ཅིང་སྟག་སྒྲ་
ཀླུ་གོང་བྱང་ལ་སྨྱུགས་པ་སོགས་ཀྱི་ལོ་རྒྱུས་དང་མགོ་མི་ཐུག་གོ ། རྒྱལ་དབང་ལྔ་པས་ཁྲི་
སྲོང་ལྡེའུ་བཙན་ཆུ་རྟ་ལ་འཁྲུངས་པར་གསུང་བ། ཕྱིས་ཀྱི་མཁས་པ་ལ་ལས་ལྔ་པ་་་
འཆུགས་ཡོད་ཅེས་སྐྱོན་བརྗོད་བྱས་ཀྱང་ལྔ་པའི་རྒྱལ་རབས་ལོ་ཚིགས་ཐད་ཕྱི་རབས་པའི་
ལོ་ཚིགས་ནོར་འཁྲུལ་ཅན་གྱི་ཤན་ཞུགས་ཤིང་། རྒྱལ་པོ་རེ་གཉིས་ཀྱི་མཚན་གྱི་སྟེང་ན་
ནོར་འཁྲུལ་ཡོད་ཀྱང་། ཁྲི་སྲོང་ལྡེ་བཙན་གྱི་འཁྲུངས་ལོ་ཆུ་རྟ་ཡིན་གསུངས་པ། བོད་
སྔ་རབས་པའི་ལོ་རྒྱུས་ཡིག་ཚང་ཚད་ལྡན་ཞིག་ལ་ཁུངས་གཏུགས་བྱས་པར་མངོན་ལ།
ཕྱིས་སུ་ཏུན་ཧོང་གི་གཏེར་ནས་བྱུང་བའི་བོད་རྒྱལ་དུས་ཀྱི་ཡིག་ཚང་དང་མ་བསྟུན་རང་
མཐུན་དུ་སོང་འདུག་པས་ཐུགས་ཤིན་ཏུ་དག་གོ ། བསོད་གྲགས་པས། སྲོང་བཙན་
188



སྒམ་པོ་འདས་ནས་ལོ་བརྒྱད་ཅུ་ན་ཁྲི་སྲོང་ལྡེའུ་བཙན་འཁྲུངས་པར་གསུངས་པ་ནི་མང་
སྲོང་གི་སྲིད་ལོ་ཉེར་བདུན་ལ་བཅོ་ལྔར་བྱས་པས། ལོ་བཅུ་གཉིས་ཀྱིས་ཉུང་འདུག་གོ
གོང་དུ་དྲངས་པའི་རྒྱ་བོད་ཡིག་ཚང་དང་། བསོད་གྲགས་པའི་སྲོང་བཙན་འདས་ལོའི་
ལོ་གྲངས་སྟེང་ནས་ཀྱང་། ཁྲི་སྲོང་ལྡེ་བཙན་སྤྱི་ལོ742ཆུ་རྟ་ལ་འཁྲུངས་པར་དོན་གྱིས་
གྲུབ། ཡང་དཔའ་བོ་གཙུག་ལག་ཕྲེང་བའི་ཆོས་འབྱུང་དུ་དྲངས་པའི་ཁྲི་སྲོང་ལྡེ་བཙན་
གྱི་མནའ་གཙིགས་ཡི་གེར། - བཙན་པོ་ཡབ་དགུང་དུ་གཤེགས་པའི་འོག་ཏུ་ཞང་བློན་ཁ་
ཅིག་གིས་ཧུར་འདུམས་ཀྱི་བློ་ཞིག་ཕྱུང་སྟེ། ཡབ་མེས་ཀྱི་རིང་ཚུནད་ཆད། སངས་
རྒྱས་ཀྱི་ཆོས་མཛད་པ་ཡང་བཤིག་གོ །དེ་ནས་ཡང་སྙད་ཞིག་ལྷོ་བལ་གྱི་ལྷ་དང་ཆོས་བོད་
ཡུལ་དུ་བགྱི་བའི་མྱི་རིགས་ཤེས། གཞན་ཡང་ཕྱིནད་ཆད་བགྱིད་དུ་མི་གནང་བར་་་་
བཀའ་ཁྲིམས་བྲིས་སོ། །
དེ་ནས་བཙན་པོ་ཞལ་སྔ་ནས་ལོ་ཉི་ཤུ་བཞེས་པ་ན། དགུང་ཟླ་དུ་མར་ཕྱག་སྦྲིད་
དང་ལྟས་ངན་ནས། སངས་རྒྱས་ཀྱི་ཆོས་བགྱིད་དུ་མི་གནང་བའི་བཀའ་ཁྲིམས་ཀྱང་
ཁྲིམས་སུ་མི་བགྱི་བར་དོར། དཀོནད་ཅོག་གསུམ་གྱི་མཆོད་པ་ཡང་བགྱི་ཤེས་བགྱིས་ན་
གཟོད་བཟང་བར་གྱུརད་དོ། །དེ་ནས་དགེ་བའི་བཤེས་གཉེན་གྱིས་བསྟངས་ཏེ་ཆོས་ཀྱང་
གསན། ཡི་གེ་ཡང་སྤྱན་སྔར་བྲིས་པ་ནས། སངས་རྒྱས་ཀྱི་ཆོས་སྤེལ་ཞིང་མཛད་པར་
སྒྲོམས་སོ། །ཞེས་འབྱུང༌། བཀའ་གཙིགས་འདི་ལས་གོ་རྒྱུ་གནད་ཆེན་གཉིས་ཡོད་དེ།
དང་པོ། ཁྲི་སྲོང་ལྡེ་བཙན་གྱི་འཁྲུངས་ལོ་ལྕགས་རྟ་མིན་པར་ཤེས་ཐུབ་སྟེ། ལྕགས་རྟ་
ལ་འཁྲུངས་པ་ཡིན་ན། ཡབ་གཤེགས་པའི་ཤིང་ལུག་ལོ་དེར་དགུང་ལོ་ཉེར་དྲུག་ལོན་
ཡོད་དགོས། འདིར་ཡབ་གཤེགས་རྗེས་ཞང་བློན་ཁ་ཅིག་གིས་བྱུས་ངན་བཏོན་ནས་ཆོས་
བཤིག་ཅིང་། རྒྱལ་པོ་ལོ་ཉི་ཤུ་ལོན་དུས་ད་གཟོད་ཆོས་བྱེད་མི་ཆོག་པའི་ཁྲིམས་དོར་ནས།
ཆོས་བྱེད་པའི་ཁྲིམས་བཅོས་ཤིང་མནའ་གཙིགས་བྱས་པར་བཤད་ཡོད་པས་ན། ཡབ་
གཤེགས་དུས་དགུང་ལོ་ཉི་ཤུ་ཡང་ལོན་མེད་པ་རྟོགས་ཐུབ་པས་ན། དེ་ལས་འཁྲུངས་ལོ་
ལྕགས་རྟ་མིན་པ་ཡང་ཐག་ཆོད་ཐུབ། གཉིས་པ། ཁྲི་སྲོང་ལྡེ་བཙན་དགུང་ལོ་ཉི་ཤུའི་
སྟེང་ནས་ཕྱག་སྦྲིད་པ་སོགས་ལྟས་ངན་བྱུང་བ་རྐྱེན་བྱས་ནས་ཆོས་བྱེད་པའི་འགོ་བརྩམས་
པ་ཡིན་པར་གསལ་ཞིང་འཁྲུངས་ལོ་ནས་བརྩིས་ན་ལོ་ཉི་ཤུ་པ་ནི་ལྕགས་གླང༌(སྤྱི་ལོ761)
ལ་ཁེལ་ཡོད་པས། རྒྱུ་བོད་ཡིག་ཚང་དུ་རྒྱལ་པོ་དགུང་ལོ་ཉི་ཤུ་རྩ་གཅིག་ལོན་པའི་སྟག་
ལོར(སྤྱི་ལོ762）ཆུ་སྟག་སྦས་ཡེ་ཤེས་དབང་པོ་དང་སྦས་སྣང་ལ་སོགས་རྣམས། ཟ་
ཧོར་གྱི་ཡུལ་ནས་མཁན་པོ་བྷོ་ཏི་ས་ཏྭ་སྤྱན་འདྲེན་ལ་བཏང་ཞེས་དང་། སྟག་ལོ་དེ་ལ་
བསམ་ཡས་ཀྱི་རྨང་བཏིང་ཞེས་དང༌། ལོ་དྲུག་ལ་ཐམས་ཅད་འབྱོངས་ཏེ། ས་མོ་ལུག་
189



ལོ་ལ (ཆུ་སྟག་ནས་བརྩིས་པའི་ལོ་དྲུག་པ་མེ་ལུག་ཡིན） མཁན་པོ་དང་སློབ་དཔོན་གྱིས་
རབ་གནས་མཛད། ཅེས་དང་། གཙུག་ལག་ཕྲེང་བས་དགུང་ལོ་ཉེར་གཉིས་བཞེས་པ་
ལྕགས་ཡོས(སྤྱི་ལོ763ཆུ་ཡོས)ལ་རྨང་བཏིང་། ཉེར་དྲུག་པ་ཤིང་ལུག(སྤྱི་ལོ767མེ་
ལུག) ལ་སད་མི་རྣམས་རབ་ཏུ་བྱུང་། སོ་བཞི་པ་ཆུ་ཡོས (སྤྱི་ལོ 775ཤིང་ཡོས)ལ་
བསམ་ཡས་ཚར་བ་འདི་ངེས་པར་སྣང་ངོ་། །ཞེས་བཤད་པའི་ལོ་རིས་ལོ་གྲངས་འཐད་
ལྡན་ཡིན་པར་རྟོགས་ཐུབ་བོ། །ལུག་ལོ་ལ་ས་ལུག་དང༌། ཡོས་བུའི་ལོ་ལ་ལྕགས་ཡོས་
སོགས་སུ་ལོ་ཁམས་སྦྱར་བ་དེ་དག་ཕྱི་རབས་པ་རྣམས་ལོ་ཚིགས་སྒྲིག་སྐབས་བསྣན་པའི་
ལག་རྗེས་ཡིན་པར་གསལ་བས། དག་མ་དག་ཅི་རིགས་ཡོད་པས་བརྟག་དཔྱད་ཀྱིས་
ཤན་འབྱེད་དགོས་པ་ལོ་རྒྱུས་རྟོག་དཔྱོད་བྱེད་མཁན་རྣམས་ཀྱིས་ངེས་པར་ཤེས་དགོས་
པའི་གནད་ཅིག་ཡིན་ནོ། །རྒྱལ་པོ་ཁྲི་སྲོང་ལྡེ་བཙན་ནི་བོད་ཀྱི་ལོ་རྒྱུས་ཐོག་ཏུ་ཆོས་སྲིད་ཀྱི་
མཛད་རྗེས་འགྲན་ཟླ་མེད་པའི་རྒྱལ་པོ་ཞིག་ཡིན་ཞིང༌། ཁོང་གིས་རྒྱ་གར་གྱི་མཁས་པ་
མང་པོ་གདན་དྲངས་ནས་རབ་བྱུང་གི་སྡེ་དང་། ཆོས་བསྒྱུར་བའི་གྲྭ་བཙུགས་ནས།
རྒྱ་གར་ནག་གི་གཙུག་ལག་རིག་གནས་མང་པོ་བསྒྱུར་ཅིང་སྤེལ་བ་མ་ཟད་ཆབ་སྲིད་ཐད་
བྱང་གི་ཤ་ཅུའུ་སྟེ་ཏུན་ཧོང་ནས་ཀན་སུའི་ལུང་ཧྲན་རི་རྒྱུད་དང༌། ལྷོ་ཕྱོགས་ཟི་ཁྲོན་གྱི་
ཟུང་ཀྲོའུ་ཡན་ཆད། ནུབ་ཕྱོགས་རྒྱ་གར་ཆུ་བོ་གངྒའི་ཚུན་ཆད་ཀྱི་ས་ཆ་ལ་དབང་བསྒྱུར་
བར་སྣང་ལ་ལྷག་དོན་དམག་སྲིད་ཀྱི་བྱས་རྗེས་བླ་ན་མེད་པ་ཞིག་ནི། རྒྱ་ནག་ཐང་གི་
རྒྱལ་ས་ཁྲང་ཨན་བླངས་པ་དེ་ཡིན་ཏེ། ཏུན་ཧོང་ཡིག་ཚང་ཁྲི་སྲོང་ལྡེ་བཙན་གྱི་ལོ་རྒྱུས་
ན། རྗེ་བློན་མོལ་ཏེ། ཞང་མཆིམས་ཟིགས་ལ་སྩོགས་པས་རྒྱའི་མཁར་ཀེང་ཤི་ཕབ་སྟེ།
རྒྱ་རྗེ་གཱང་བུ་ཧོང་ཏེ་བསྐོས་སོ། ཞེས་དང་། རྒྱལ་རབས་ལོ་ཚིགས་སུ། སྟག་གི་ལོ་ལ་
བབ་སྟེ། ཞེས་པའི་གཤམ་དུ་ཞང་རྒྱལ་གཟིགས་དང་། བློ་སྟག་སྒྲ། ཞང་སྟོང་རྩན་
དང་། ཞང་བཙན་པ་ལ་སྩོགས་པས། ཀེང་ཤིར་དྲ་མ་དྲང་སྟེ། ཀེང་ཤི་ཕབ་རྒྱ་རྗེ་
སྲོས་ནས། རྒྱ་རྗེ་གསར་དུ་བཅུག་ཅེས་འབྱུང་(སྟག་ལོ་ཞེས་པ་ནི། བོད་ནས་དམག་
བཏང་བའི་ལོ་སྟེ། རྒྱ་ནག་རྒྱལ་ས་བབ་པའི་ལོ་ནི་དེའི་ཕྱི་ལོ་ཆུ་ཡོས་ལ་ཁེལ)གཙུག་ཕྲེང་
ཆོས་འབྱུང་དུ། ཞང་རྒྱལ་ཚ་ལྷ་སྣང་སོགས་ཀྱིས་དམག་དཔོན་བྱས་ཏེ་ཆུ་མོ་ཡོས་ཀྱི་ལོ་ལ་
རྒྱ་ཆམ་ལ་ཕབ། ཏའི་ཛུང་པོ་ཤིན་ཅུར་བྲོས་ནས་རྒྱུའི་རྒྱལ་ཁམས་ལ་དབང་མཛད།
ཐང་གའུ་དབང་ཞེས་པ་གྱིམ་ཤིང་ཀོང་ཇོའི་མཆེད་ཟླ་ཞིག་རྒྱའི་རྒྱལ་པོར་བསྐོས། རྒྱ་
ནག་གི་ལོའི་མིང་སྤོས་ཤིང་འཇའ་ས་བསྒྲགས་ཏེ། ཤར་སྐར་མ་སྨིན་དྲུག་འཆར་བའི་
མཐའ་ཀེམ་ཤིང་ཁྲི་སྒོ་ལ་ཐུག་ཅེས་དང༌། རྒྱ་ནག་ཡིག་ཚང་ཐང་ཡིག་རྙིང་པར། ཀོང་
ཏེའི་ཁྲི་ལོ་དང་པོའི (སྤྱི་ལོ763ཆུ་ཡོས)ཟླ་བ་དགུ་པར། བོད་དམག་གིས་ཅིན་ཀྲིག་
190



བཟུང་། ཟླ་བ་བཅུ་པར་བོད་དམག་པིན་ཀྲིག་ལ་དྲངས། ཧྥན་ཐེན་ཞན་ཡང་བཅོམ།
དེར་གོང་མས་ཀྲོང་ཧྲུའུ་ལིན་གྱི་ཐབས་ཡོད་པ་ཀོ་ཙི་དབྱི་བྱ་བ་ནུབ་ཕྱོགས་སུ་བོད་དམག་
འགོག་པར་མངགས། བོད་ཀྱིས་འ་ཞ་དང་ལྡོང་གི་འཇང་པ་བསྡོམས་པའི་དམག་ཁྲི་ཚོ་
ཉི་ཤུ་ལྷག་ཁྲིད་དེ། ལུང་ཀོང་ཏུའུ་ནས་ཤར་ཕྱོགས་སུ་རྒོལ་བར་འོངས། རྒྱལ་ས་ཤོར།
བོད་ལ་མགོ་བཏགས་པའི་དམག་དཔོན་ཀོ་ཧོས་བྱ་བས་བོད་དམག་ཁྲིད་དེ་ཧྲང་ཏུའུ་
མཁར་དུ་སླེབས། བོད་ཀྱི་དམག་དཔོན་ཆེན་པོ་སྟག་སྒྲ་ཀླུ་གོང་སོགས་ཀྱིས་པཱིན་ཝང་གི་
སྲས་བཀང་ཝུ་ཝང་ལིས་ཁྲིན་ཧོང་བྱ་བ་གོང་མར་བསྐོས། ལོ་རྟགས་བརྗེས། བཙོན་
མ་རྣམས་གཏོང་རྒྱུའི་བཀའ་ཕབ། དཔོན་རིགས་རྣམས་བསྐོ་བཞག་བྱས། སི་ཧྲིན་གྱི་
ཐབས་ཡོད་པ་ཚོས་ཀོས་ལ་སོགས་པ་བློན་ཆེན་དུ་བསྐོས། དེར་ཀོ་ཙི་དབྱི་ནས་དམག་
ཕྱིར་དྲངས་ཏེ་ཧྲང་ཀྲིག་སྲུང་། བོད་དམག་རྣམས་རྒྱལ་ས་ཁྲང་ཨན་དུ་ཉིན་བཅོ་ལྔ་
བསྡད་དེ་ཕྱིར་ལོག ཅེས་འབྱུང་ངོ་། ། རྒྱ་ནག་རྒྱལ་ས་བླངས་པའི་ལོ་ཚིགས་ནི་ཀོང་ཏེ་
ཞེས་པ་ཐང་ཏེ་ཙུང་གི་ཁྲི་ལོའི་མིང་ཡིན། ཀོང་ཏེ་ཁྲི་ལོ་དང་པོ་ནི་ཁྲི་སྲོང་ལྡེ་བཙན་གྱི་ཁྲི་
ལོ་དགུ་པ་ཆུ་ཡོས་ལོ(སྤྱི་ལོ763) དེ་ཡིན་པར་རྒྱ་བོད་ཀྱི་ཡིག་ཚང་ཀུན་མཐུན་པས་རྩོད་
མེད་ཡིན་མོད། ཕྱི་རབས་ཀྱི་ལོ་ཚིགས་སྒྲིག་མཁན་རྣམས་ཀྱིས་དོན་ཆེན་འདི་ལྟ་བུ་ལ་
ཉམས་འཇོག་མི་བྱེད་ པར་ ཁྲི་སྲོང་ལྡེ་བཙན་གྱི་འཁྲུངས་ལོ་ས་རྟ (སྤྱི་ལོ 778) དང་།
790(ལྕགས་རྟ)གང་རུང་ལ་ངོས་བཟུང་བྱས་པ་ནི་ཤིན་ཏུ་མི་འཐད་པར་སེམས་སོ། །ཁྲི་
སྲོང་ལྡེ་བཙན་འདས་པའི་ལོ་ཚིགས་ཐད་ཐང་ཡིག་ཏུ། ཀྲེན་ཡོན་ཁྲི་ལོ་ཉི་ཤུ་པ་ཤིང་སྤྲེལ
(སྤྱི་ལོ804)ལོའི་ཟླ་བ་གསུམ་པའི་ཟླ་སྟོད་ལ་བོད་ཀྱི་བཙན་པོ་གྲོངས་པས། གོང་
མའང་ཉིན་གསུམ་ལ་ཁྲིར་མ་བཞུགས་པར་མྱ་ངན་ཞུས། ཀུང་པུ་ཧྲི་ལང་གི་ཐབས་ཡོད་
པ་ཀྲང་ཅན་བྱ་བ་བཙན་པོའི་འདས་མཆོད་དུ་བོད་ལ་མངགས། བཙན་པོ་ནི་ཀྲིན་ཡོན་
ཁྲི་ལོ་བཅུ་གསུམ་པའི (སྤྱི་ལོ797མེ་གླང) ཟླ་བ་བཅུ་པར་གྲོངས་པ་རེད། བཙན་པོའི་
སྲས་ཆེ་བ་རྒྱལ་སར་བཀོད། ལོ་གཅིག་འདས་རྗེས་གྲོངས། བཙན་པོའི་སྲས་ཆུང་བ་
རྒྱལ་སར་བཏོན། དཔོན་གནས་རིམ་པ་གསུམ་པ་ཡན་གྱི་དཔོན་རིགས་རྣམས་བོད་ཀྱི་
ཕོ་ཉ་བའི་དྲུང་དུ་སོང་ནས་མྱ་ངན་ཞུས། ཞེས་དང༌། སྲིད་ཕན་མེ་ལོང་དུ་ཀྲིན་ཡོན་
ལོ་བཅུ་གསུམ་པར(སྤྱི་ལོ797མེ་གླང་)བོད་ཀྱི་བཙན་པོ་ཁྲི་ནེ་བཙན()འདས།
སྲས་ཁྲི་ལྡེ་བཙན(P> #ༀ )རྒྱལ་སར་བཏོན་ཞེས་འབྱུང་ངོ༌། ། རྒྱའི་ཡིག་ཚང་སྔ་ཕྱི་
བསྡུར་ནས་དཔྱད་ན་དོན་འདི་འདྲ་ཞིག་ཏུ་སྣང་སྟེ། ཀྲིན་ཡོན་ཁྲི་ལོ་ཉི་ཤུ་པ(སྤྱི་ལོ
804 ཤིང་སྤྲེལ)ལ་འདས་པའི་བོད་ཀྱི་བཙན་པོ་ནི་ཡབ་ཁྲི་སྲོང་ལྡེ་བཙན་ཡིན་ཏེ། རྒྱལ་
པོ་འདི་ནི་སྟོབས་དང་མངའ་ཐང་གཞན་དང་མི་འདྲ་བས། རྒྱ་ནག་གོང་མ་ཡང་ཉིན་
191



གསུམ་ལ་ཁྲིར་བཞུགས་མ་བྱས་ཤིང་སྲིད་དོན་མཚམས་བཞག་ནས་མྱ་ངན་ཞུས། དཔོན་
གནས་རིམ་པ་གསུམ་པ་ཡན་ཆད་ཀྱི་དཔོན་ཆེན་ཐམས་ཅད་བོད་ཀྱི་མངགས་གཞུག་བློན་
ཆེན་དྲུང་དུ་མྱ་ངན་ཞུ་བར་འགྲོ་དགོས་པའི་བཀའ་ཕབ་པ་སོགས་འདས་མཆོད་གཟབ་
རྒྱུས་བྱས་པར་སྣང་། ཡང་བཙན་པོ་ནི་ཀྲིན་ཡོན་ཁྲི་ལོ་བཅུ་གསུམ(སྤྱི་ལོ797མེ་གླང་)
པའི་ཟླ་བ་བཅུ་ པར་ གྲོངས་པ་རེད་ ཅེས་ པའི་བཙན་པོ་དེ་ནི་སྲས་མུ་ནེ་བཙན་པོ་ སྟེ།
སྲས་ཆེ་བ་རྒྱལ་སར་བཀོད། ལོ་གཅིག་འདས་རྗེས་གྲོངས་ཞེས་པ་ལས། ཀྲེན་ཡོན་ཁྲི་
ལོ་བཅུ་གཉིས་པ་(སྤྱི་ལོ796མེ་བྱི)ལ་རྒྱལ་སར་བཀོད་ནས་དེའི་ཕྱི་ལོ་ཁྲིན་ཡོན་ཁྲི་ལོ་བཅུ་
གསུམ་པར་འདས་པར་བསྟན། དེ་ནི་བོད་ཀྱི་ལོ་རྒྱུས་ནང་དུ་སྲས་མུ་ནེ་བཙན་པོ་ལོ་
གཅིག་དང་ཟླ་བ་བདུན་ནམ། ལོ་གཅིག་དང་ཟླ་བ་དགུར་སྲིད་བསྐྱངས་ནས་ཡུམ་གྱིས་
དུག་བླུད་ནས་བཀྲོངས་པའི་བཤད་ཚུལ་དང་མཐུན། སྲས་ཁྲི་ལྡེ་བཙན་རྒྱལ་སར་བཏོན་
ཞེས་པ་ནི་ཁྲི་སྲོང་ལྡེ་བཙན་གྱི་སྲས་ཏེ། གོང་དུ་སྲས་ཆེ་བ་ལོ་གཅིག་ལྷག་ཙམ་ནས་
འདས་པས། སྲས་ཆུང་བ་རྒྱལ་སར་བཏོན་ཞེས་པ་དང་དོན་གཅིག་ཡིན། འདིའི་
མཚན་ལ་ཚལ་པའི་དེབ་དམར་དང་དེབ་སྔོན་དུ་ཇུ་ཙེ་བཙན་པོ་ཞེས་བྲིས་ཡོད་པ་ནི། རྒྱུ་
ཡིག་གི་སྒྲ་ལྟར་བྲིས་པ་སྟེ། དེ་ལ་ལ་ལས། ཇུ་ཙི་ནི་གྲུ་ཙི་སྟེ་མུ་ཏིག་གི་རྒྱུ་མིང་ཡིན་པས།
མུ་ཏིག་བཙན་པོ་ཞེས་པ་ཡིན་ཟེར་བ་ནི་རྒྱ་ཡིག་མིག་གིས་མ་མཐོང་པའི་རྟགས་བསྟན་
འདུག་སྟེ། རྒྱ་ཡིག་ལ ( 2#%)ཞེས་ཡི་གེ་འདི་བྲིས་ཡོད་དེ། དེ་ནི་ཁྲི་ལྡེ་བཙན་
ཞེས་པ་དེ་རེད། (ཁྲི་ལྡེ་སྲོང་བཙན་གྱི་མཚན་ལ་བུ་སྟོན་ཆོས་འབྱུང་དུ་ཁྲི་ལྡེ་བཙན་ཞེས་
འབྱུང༌། ཁྲི་ལྡེ་བཙན་དང་མུ་ཏིག་བཙན་པོ་མི་གཅིག་གི་མིང་གི་རྣམ་གྲངས་ཡིན་ཀྱང༌།
རྒྱ་ཡིག་གི་དོན་དེ་མིན་ནོ། དེས་ན་རྒྱལ་པོ་ཁྲི་སྲོང་ལྡེ་བཙན་གྱིས་མེ་བྱི་ལོ་ལ་རྒྱལ་ས་སྲས་
མུ་ནེ་བཙན་པོར་གཏད་ཅིང་། དེའི་ཕྱི་ལོ་མེ་གླང་ལ་ཟུང་མཁར་དུ་སྒོམ་སྒྲུབ་བྱེད་པར་
ཕེབས། (མཁས་ པའི་དགའ་སྟོན་དང་། རྒྱལ་རབས་གསལ་མེ་སོགས་སུ་རྒྱལ་པོ་
འདིས་རྒྱལ་སྲིད་སྲས་ལ་གཏད་ནས་ཟུང་མཁར་སྨྱུག་མའི་ཚལ་དུ་སྒོམ་སྒྲུབ་བྱས་པར་
ཕེབས་ཞེས་འབྱུང་ངོ་) ལོ་དེར་མུ་ནེ་བཙན་པོ་ཡང་གྲོངས་པས། སྲས་ཁྲི་ལྡེ་སྲོང་བཙན་
སད་ན་ལེགས་རྒྱལ་སར་འཁོད། ཀྲེན་ཡོན་ཁྲི་ལོ་ཉི་ཤུ་པ་ཤིང་སྤྲེལ(སྤྱི་ལོ804)ལ་ཡབ་
རྒྱལ་པོ་ཁྲི་སྲོང་ལྡེ་བཙན་གཤེགས་ཤིང་རྒྱ་ནག་སྲིད་གཞུང་ནས་འདས་འཇུག་གཟབ་རྒྱས་
བྱས་པར་སྣང་ངོ༌། ཆུ་རྟ་ལ་འཁྲུངས་ནས་དྲུག་ཅུ་སྐོར་ཕྱི་མའི་ཤིང་སྤྲེལ་ལ་འདས་པས།
དགུང་ལོ་དྲུག་ཅུ་རེ་གསུམ་ཡིན། ཚལ་པའི་དེབ་དམར་དང༌། རྒྱལ་རབས་གསལ་
མེར་དགུང་ལོ་ལྔ་བཅུ་རྩ་དྲུག་བྱས་ཡོད་པ་ནི། ཆུ་རྟ་ནས་སྒོམ་དུ་གཤེགས་པའི་མེ་གླང་
བར་བརྩིས་པ་དང༌། དཔའ་བོ་གཙུག་ལག་ཕྲེང་བས་དགུང་ལོ་ང་ལྔ་བྱས་པ་ནི། སྲས་
192



མུ་ནེ་བཙན་པོར་རྒྱལ་སྲིད་གཏད་པའི་མེ་བྱི་ལོའི་བར་བརྩིས་པ་དང་། བུ་སྟོན་ཆོས་
འབྱུང་དང་བསོད་གྲགས་དེབ་དམར་དུ་དགུང་ལོ་ང་བདུན་བྱས་པ་ནི། མེ་གླང་ལོའི་
བར་ཧྲིལ་ལོ་ང་དྲུག་དང་ལོ་འཁོར་ང་བདུན་ཡིན་པས་ལོ་འཁོར་དུ་བརྩིས་པ་དང༌། བུ་
སྟོན་དང་བསོད་གྲགས་པས་དགུང་གྲངས་རེ་དགུ་བྱས་ཡོད་པ་ནི་སྲིད་སྐྱོང་ཡུན་ལ་ལོ་ང་
བདུན་དང༌། དགུང་ལོ་བཅུ་གསུམ་ཐོག་ཁྲིར་བཞུགས་པའི་དབང་དུ་བྱས་ནས་དེ་སྔོན་
གྱི་ལོ་བཅུ་གཉིས་བསྣན་པས་རེ་དགུར་བྱས་པ་བརྩི་ཚུལ་གྱི་སྟེང་ནས་མི་མཐུན་ཡང་ལོ་
གྲངས་སྟེང་ན་མི་མཐུན་པའི་འགལ་བ་ཆེར་མེད་སྙམ་མོ།
མདོར་ན་རྒྱ་བོད་ཀྱི་ཡིག་ཚང་ཁུངས་མ་རྣམས་གུང་བསྒྲིགས་ནས་དཔྱད་ཅིང་གཏན་
ལ་ཕབ་པའི་ལོ་ཚིགས་ནི། ཁྲི་སྲོང་ལྡེ་བཙན་སྤྱི་ལོ742པ་ཆུ་རྟ་ལ་འཁྲུངས། སྤྱི་ལོ་
755པ་ཤིང་ལུག་ལ་ཡབ་འདས་ནས་རྒྱལ་སར་འཁོད་དེ་དུས་དགུང་ལོ་བཅུ་བཞི། དགུང་
ལོ་ཉི་ཤུ་པ་ལྕགས་གླང༌(སྤྱི་ལོ761) ལ་ཆོས་བྱེད་པའི་མནའ་གཙིགས་བཅད། དགུང་
ལོ་ཉེར་གཅིག་པ་ཆུ་སྟག(སྤྱི་ལོ762)ལ་མཁན་པོ་བྷོ་ཏི་ས་ཏྭ་གདན་འདྲེན་ཞུས། བསམ་
ཡས་ཀྱི་རྨང་བཏིང་། དགུང་ལོ་ཉེར་གཉིས་ཆུ་ཡོས (སྤྱི་ལོ763)ལ་སློབ་དཔོན་པདྨ་
འབྱུང་གནས་གདན་འདྲེན་ཞུས། བོད་དམག་གིས་རྒྱའི་རྒྱལ་ས་ཁྲང་ཨན་བླངས།
དགུང་ལོ་ཉེར་དྲུག་པ་མེ་ལུག(སྤྱི་ལོ767) ལ་བསམ་ཡས་བཞེངས་གྲུབ། སད་མི་མི་
བདུན་རབ་ཏུ་བྱུང་ནས་དགེ་འདུན་ཀྱི་སྡེ་ཐོག་མར་བཙུགས། དགུང་ལོ་ང་ལྔ་མེ་བྱི་ (སྤྱི་
ལོ796) ལ་རྒྱལ་སྲིད་སྲས་མུ་ནེ་བཙན་པོར་གཏད་ནས་ཟུར་བཞུགས་མཛད། དགུང་ལོ་
ང་དྲུག་མེ་གླང་(སྤྱི་ལོ797)ལ་སྲས་མུ་ནེ་བཙན་པོ་གྲོངས། སྲས་ཁྲི་ལྡེ་སྲོང་བཙན་སད་
ན་ལེགས་རྒྱལ་སར་འཁོད། ཡབ་རྒྱལ་པོ་ཟུང་ཀྲོའུ་སྨྱུག་མའི་ཚལ་དུ་སྒོམ་སྒྲུབ་ལ་
བྱོན། དགུང་ལོ་རེ་གསུམ་པ་ཤིང་སྤྲེལ་(སྤྱི་ལོ804)ལ་སྐུ་གཤེགས་སོ། ཁྲི་སྲོང་ལྡེ་
བཙན་ལ་སྲས་གསུམ་དང་། བཞི་ཡོད་པའི་བཤད་ལུགས་གཉིས་ཡོད། སྲས་བཞི་ཡིན་
ཟེར་བ་དག་གིས་མུ་ཏིག་བཙན་པོ་དང་། ཁྲི་ལྡེ་སྲོང་བཙན་སད་ན་ལེགས་སོ་སོར་
བགྲང་བ་ཡིན་ཡང་། དོན་གྱིས་མུ་ཏིག་བཙན་པོ་དང༌། ། སད་ན་ལེགས་ནི་རྒྱལ་པོ་
གཅིག་གི་མིང་ཡིན་ཏེ། རྒྱལ་པོའི་བཀའ་ཐང་ལས། སློབ་དཔོན་མཚན་གསོལ་མུ་
ཏིག་བཙན་པོ་ཞེས། ཡབ་ཀྱིས་མཚན་གསོལ་ཁྲི་ལྡེ་སྲོང་བཙན་ཞེས། ནང་བློན་མཚན་
གསོལ་མཇིང་ཡོན་སད་ན་ལེགས། རྒྱ་ཡིས་མཚན་གསོལ་མུ་དུག་བཙན་པོ་ཞེས། ཞེས་
འབྱུང་ཞིང་བོན་གྱི་ཡིག་ཚང་དུ། ཁྲི་སྲོང་གི་སྲས་དམུ་ཝེར་བཙན་པོ། མུ་དུག་བཙན་
པོ། མུ་ནེ་བཙན་པོ་གསུམ་མོ་ཞེས་འཁོད་ཅིང་། རྒྱལ་དབང་ལྔ་པ་ཡང་། ཚེ་སྤོང་
བཟའ་ལ་སྲས་གསུམ་བྱུང་བའི་ཆེ་བ་མུ་ནེ་བཙན་པོ། འབྲིང་བ་མི་རུག་བཙན་པོ།
193



ཆུང་བ་མུ་ཏིག་བཙན་པོ་སད་ན་ལེགས་མཇིང་ཡོན་ཞེས་གསུངས་པ་ལོ་རྒྱུས་ཀྱི་ཁུངས་དང་
མཐུན་ཆེ་སྙམ། རྒྱལ་རབས་གསལ་མེར་ལྡེང་ཁྲི་སད་ན་ལེགས་ཀྱི་སྲས་སུ་ངོས་བཟུང་
བྱས་ནས་རྒྱལ་རབས་གཅིག་ཏུ་ཕྱེ་ཡང་སྲས་ལྷ་རྗེ་ལྷུན་གྲུབ་གཉིས་ཏེ་ལྔ་ཞེས་པ་དང་།
དགུང་ལོ་ང་ལྔ་བཞེས་དུས་མེ་མོ་བྱ་ལ་འདས་ཞེས་པ་སོགས་ལས་སད་ན་ལེགས་དང་གཅིག་
ཡིན་པའི་རྟགས་གསལ་བར་ཐོན་ཞིང༌། གཙུག་ཕྲེང་ཆོས་འབྱུང་དུ་སྲས་བཞི་པ་ཁྲི་ལྡེ་
སྲོང་བཙན་ནམ་ལྡེང་ཁྲི་ཞེས་འཁོད་ཡོད་པས། སད་ན་ལེགས་དང་ལྡེང་ཁྲི་ནི་མིང་གི་
ཁྱད་པར་ཙམ་ཡིན་པ་ཐག་གིས་ཆོད། སྲས་གསུམ་གྱི་དབང་དུ་བྱས་ན། བོན་གྱི་ཡིག་
ཚང་དུ་བྱུང་བའི་མུ་ཝེར་བཙན་པོ་དང༌། རྒྱལ་དབང་གི་མུ་རུག་བཙན་པོ་གཅིག་ཡིན་ལ།
མུ་ཏིག་བཙན་པོ་དང་མུ་དུག་བཙན་པོ་གཅིག་ཡིན་པར་སྣང་། འོན་ཀྱང་སྔ་ཕྱིའི་གོ་རིམ་
སྟེང་ན་བོན་གཞུང་དུ་མུ་ནེ་བཙན་པོ་སྲས་ཐ་ཆུང་དུ་བྱས་པ་དང་། རྒྱལ་དབང་གིས་དེ་
སྲས་ཆེ་བར་བྱས་པ་གཉིས་ཀ་མི་འགྲིག་སྙམ་སྟེ། ཚལ་པའི་དེབ་དམར་དང་གཙུག་ཕྲེང་
ཆོས་འབྱུང་དུ། མུ་ནེ་བཙན་པོ་སྟག་ལོ་པ། ལོ་ཉེར་བཞིའི་སྟེང་དུ་བཀྲོངས་ཞེས་དང་།
བསོད་གྲགས་པས་ཡབ་ཀྱི་སོ་བཞི་པ་ལ་འཁྲུངས་ཞེས་དང་། རྒྱལ་རབས་གསལ་མེར་
ཡང་ལོ་སྙིང་སྟག་བྱས་ཡོད་པ་རྣམས་དོན་ཐོག་གཅིག་ཏུ་འབབ་པར་མ་ཟད། ཡབ་ཀྱི་
དགུང་གྲངས་ལོ་རྟགས། སྲས་ཀྱི་ཚེ་ཚད་དང་འདས་པའི་ལོ་ཚིགས་སོགས་ཕན་ཚུན་
གཏུགས་ན་ཐོད་ཐུག་པས་བདེན་ཤས་ཆེ་སྙམ་ཞིང་། དེའི་དབང་དུ་བྱས་ནས་ཡབ་ཀྱི་
འཁྲུངས་ལོ་ནས་མར་འདེད་དང་། སྲས་ཀྱི་འདས་ལོ་ནས་ཡར་འདེད་གང་བྱས་ཀྱང་
སྟག་ལོ་དེ་ནི་སྤྱི་ལོ 774པའི་ཤིང་ སྟག་དེ་ལ་འབབ་པས། མུ་ནེ་བཙན་པོ་ལོ་དེ་ལ་་་
འཁྲུངས་པར་ངོས་འཛིན་དགོས་ཤིང་། ཏུན་ཧོང་རྒྱལ་རབས་ལོ་ཚིགས་སུ་ཁྲི་སྲོང་ལྡེ་
བཙན་དགུང་ལོ་བཅུ་དགུ་བཞེས་པའི་ལྕགས་བྱི་ལོ(སྤྱི་ལོ760) ལ་སྲས་ཤིག་བལྟམས་པར་
འཁོད་འདུག་པས་མུ་ནེ་བཙན་པོ་སྲས་ཆེ་བ་མིན་པར་ཤེས། ཚལ་པའི་དེབ་དམར་དང༌།
གཙུག་ཕྲེང་ཆོས་འབྱུང་། སྟག་ཚང་རྫོང་པའི་རྒྱ་བོད་ཡིག་ཚང་རྣམས་ཁ་མཐུན་པར་
སད་ན་ལེགས་སྲིད་སྐྱོང་ཡུན་ལོ་སོ་གཉིས་དང་། ཚེ་ཚད་ལྔ་བཅུ་རྩ་བཞི་བྱས་ཡོད་ཀྱང་།
མུ་ནེ་བཙན་པོ་གྲོངས་པའི་ལོ་ནས་རལ་པ་ཅན་ཁྲིར་འཁོད་བར་ལ་ལོ་བཅོ་བརྒྱད་ལས་མེད་
པས། སད་ན་ལེགས་སྲིད་སྐྱོང་ལོ་སོ་གཉིས་ཡོད་ཐབས་མེད། རྒྱལ་རབས་གསལ་མེར་
ཁྲི་ལྡེ་སྲོང་བཙན་སད་ན་ལེགས་དགུང་ལོ་བཅུ་དགུ་ལོན་དུས་བཙུན་མོ་ལྷ་རྩེ་བྱ་བ་ཁབ་ཏུ་
བཞེས། དེ་ལ་སྲས་གཅིག་འཁྲུངས་པ། དགུང་ལོ་བཅུ་དགུ་ལོན་དུས་ཡབ་འདས་ཞེས་
འབྱུང་། སད་ན་ལེགས་གཤེགས་པའི་ལོ་ཤིང་ལུག(སྤྱི་ལོ་815) ཡིན་པ་རལ་པ་ཅན་གྱི་
རྡོ་རིང་སྟེང་ནས་ཤེས་ཐུབ་པས། ལོ་དེར་སྲས་ལོ་བཅུ་གསུམ་ལོན་ཡོད་ན་དེའི་འཁྲུངས་
194



ལོ་ཆུ་ལུག(སྤྱི་ལོ803) ལ་འབབ། བཅུ་དགུའི་སྟེང་བཙུན་མོ་བླངས་ནས་དེའི་ཕྱི་ལོ་ཆུ་
ལུག་དགུང་ལོ་ཉི་ཤུའི་ཐོག་སྲས་དེ་སྐྱེས་པ་ཡིན་ན་སད་ན་ལེགས་ཀྱི་འཁྲུངས་ལོ་ཤིང་བྱི (སྤྱི་
ལོ784) ལ་འབབ། ཤིང་བྱི་ལ་འཁྲུངས་ནས་ཤིང་ལུག་ལ་འདས་པ་ལོ་སོ་གཉིས་ཡིན།
གཙུག་ཕྲེང་ཆོས་འབྱུང་དང་བསོད་གྲགས་པས་གླང་དེར་འཁྲུངས་ལོ་ཆུ་ལུག་དང་། ཚེ་
ཚད་ཞེ་བཞི་ཡིན་ཞེས་པ་ལྟར་ཆུ་ལུག(སྤྱི་ལོ803) དེ་གླང་དར་གྱི་འཁྲུངས་ལོར་ཁྲིགས་སེ་
འཁེལ་ཡོད་པས། སད་ན་ལེགས་དགུང་ལོ་སོ་གཉིས་སྟེང་འདས་པ་དེ། སྲིད་ལོ་སོ་
གཉིས་བསྐྱངས་པར་ནོར་བ་ཡིན་ནམ་སྙམ། གལ་ཏེ་དགུང་ལོ་ང་བཞི་ཡིན་ན་འདས་
པའི་ལོ་ཐག་ཆོད་པས་དེ་ནས་ཡར་བརྩིས་ན་འཁྲུངས་ལོ་ཆུ་སྟག (སྤྱི་ལོ762) ལ་འབབ་
ཅིང་། མུ་ནེ་བཙན་པོ་ལས་ལོ་སྐོར་གཅིག་གིས་ཆེ་བས། རྒྱ་ནག་ཡིག་ཚང་དུ་སྲས་ཆེ་
བ་རྒྱལ་སར་གཏད། ལོ་གཅིག་ལྷག་གིས་གྲོངས། སྲས་ཆུང་བ་རྒྱལ་སར་བཏོན་ཞེས་
པའི་ཆེ་ཆུང་གི་གོ་རིམ་དང་གཏན་ནས་འགྲིག་ཐབས་མེད་དོ། །དེས་ན་སྲས་གསུམ་གྱི་ཆེ་
ཆུང་གི་གོ་རིམ་ནི་ཆེ་བ་མུ་ཝེར་བཙན་པོའང་མུ་རུག་བཙན་པོ། འབྲིང་བ་མུ་ནེ་བཙན་
པོ། ཆུང་བ་མུ་ཏིག་བཙན་པོའམ་ཁྲི་ལྡེ་སྲོང་བཙན་སད་ན་ལེགས་ཡིན་པར་སྣང་ངོ༌། །
ཕྱི་རབས་ཀྱི་ལོ་རྒྱུས་དག་ན་མུ་ཏིག་བཙན་པོས་ཞང་རྒྱལ་ཚ་ལྷ་སྣང་གི་བུ་དབུ་རིང་བསད་
པས། བློན་ཆེན་འགོས་ཀྱིས་ཞལ་ལྕེ་དགའ་གསུམ་དུ་བཅད་ནས་ཡུལ་སྤྲུགས་བྱས་ཤིང་།
ཡབ་གཤེགས་རྗེས་མུ་ནེ་བཙན་པོ་རྒྱལ་ཁྲིར་བཀོད་པ་ཡིན་ཞེས་འབྱུང་ཞིང་། བོན་གྱི་
ཡིག་ཚང་འབྲེལ་གཞི་ཞེས་པར། ཞང་སྣ་ནམ་ལྷ་སྣང་གི་བུ་བཙན་བཞེར་དབུ་རིང་བྱ་བ་
ལྷ་སྲས་མུ་དུག་བཙན་པོས་ཕྱག་ཏུ་སྣུམ་ནས། ལྷ་སྲས་དེ་ལ་བཀའ་ཆད་བབ་སྟེ་ཡུལ་དུ་
བཞུགས་པའི་དབང་མེད་པར་སྤ་སྒྲོར་བཅུགས་སོ། །དེ་ནས་ཡབ་ཁྲི་སྲོང་ལྡེ་བཙན་དགུང་
དུ་གཤེགས་ནས། སྲས་སྤ་སྒོ་ནས་སྤྱན་དྲངས་ཏེ་རྒྱལ་སར་བཏོན་དུས།. བོད་འབངས་
ལ་ཐུགས་མུག་ནས་ཡབ་ཀྱི་དཀོར་མཛོད་ནས། བོན་ཆོས་སྨན་དང་བཟོ་ཁྱད་པར་ཅན་
རྣམས་བསྣམས་ནས་ཁྱུང་པོ་གྱེར་ཟླ་མེད་དང་འགྲོགས་ཏེ་སྤ་གྲོ་ཕུག་གཅལ་དུ་གཏེར་དུ་
སྦས་སོ། །དེ་ལ་སྲས་ལྔ་འཁྲུངས་ཏེ། ཁྲི་ལྡེ་སྲོང་བཙན་རལ་པ་ཅན། གཙང་མ། - ཁྲི་
དར་མ་ཨུ་དུམ་བཙན། ལྷ་རྗེ་ལྷུན་གྲུབ། ཁྲི་ཆེན་པོ་ལྔ་ཞེས་འབྱུང་ཡང་། མུ་ཏིག་
བཙན་པོ་སད་ན་ལེགས་ཁྲིར་འགོད་དུས་ལོ་བཅུ་བཞི་ལས་མེད་པ་གོང་དུ་བཤད་པའི་ལོ་
ཚིགས་ལས་ཤེས་ཤིང་། སད་ན་ལེགས་ཀྱིས་བན་དེ་ཏིང་ངེ་འཛིན་ལ་གནང་བའི་བཀའ་
གཙིགས་རྡོ་རིང་དུ་འཁོད་པའི་ནང་དུ་ཡང་། བཙན་པོ་རྒྱལ་སར་འཁོད་དུས་སྐུ་ན་ཕྲ་
ཞིང་ནང་མི་མཐུན་པས་བན་དེ་ཏིང་ངེ་འཛིན་གྱིས་རོགས་བྱས་ནས་གོང་འོག་ཐམས་ཅད་
འགྲིག་མཐུན་བྱས་ཏེ་སྙིང་ཉེ་ཚུལ་དང་བྱས་རྗེས་རླབས་ཆེ་ཚུལ་བཤད་ཡོད་པར་བརྟག་ན་
195



ཡབ་རྒྱལ་པོ་མ་གཤེགས་གོང་གི་ལོ་དུ་མའི་སྔོན་ལ་ཞང་གི་བུ་དབུ་རིང་གསོད་མི་ནུས་སྙམ་
མོ། །དེས་ན་ཞང་གི་བུ་དབུ་རིང་བསད་པའི་རྐྱེན་གྱིས་རྒྱལ་སར་བཞུགས་མི་ཐུབ་པའི་
སྲས་ནི། སྲས་ཆེ་བ་མུ་རུག་བཙན་པོ་ལས་འོས་མེད་དེ། སྲས་འབྲིང་བའམ་ཆུང་བ་
ཡིན་ན་ཞང་གི་བུ་དབུ་རིང་བསད་ཡོད་མེད་ལ་མི་ལྟོས་པར་རྒྱལ་པོ་གཤེགས་རྗེས་གཅེན་པོ་
ཡོད་བཞིན་དུ་གཅུང་པོ་རྒྱལ་སར་འགོད་འོས་མེད་པས། རྒྱལ་སར་བཞག་མ་བཞག་གི་
གཏམ་དེ་འོང་དོན་མེད། རྒྱལ་རབས་གསལ་མེར། བློན་ཞང་དབུ་རིང་ཉེས་མེད་དུ་
བསད་པའི་ངན་ལན་དུ་སྣ་རྣམ་པས་བཀྲོངས་སོ་ཞེས་པ་ཡང་མི་བདེན་ཏེ། བཙན་པོ་
སད་ན་ལེགས་རྒྱལ་སར་འཁོད་རྗེས་ནང་མི་མཐུན་ཞིང་སྲིད་མི་བརྟན་པར་ལོ་ཤས་སོང་
ཡུན་དུ། བན་དེ་ཏིང་ངེ་འཛིན་གྱིས་ཐབས་སྣ་ཚོགས་ལ་བརྟེན་ནས་ནང་བདེ་འཇགས་
སུ་བཏང་བའི་བྱས་རྗེས་ལ་ངོ་སོ་བསྟོད་ཕྱིར། བཀའ་གཙིགས་མནའ་བཅད་སྔ་ཕྱི་་་
ཐེངས་གཉིས་བཞག བཀའ་གཙིགས་ཐེངས་དང་པོ་བཅའ་དུས་ད་དུང་གཅེན་མུ་རུག་
བཙན་པོ་བཞུགས་ཡོད་དེ། རྡོ་རིང་གི་བཀའ་གཙིགས་ཡི་གེར། གཅེན་མུ་རུག་བཙན་
དང༌། ཇོ་མོ་མཆེད་དང༌། རྒྱལ་ཕྲན་རྣམས་དང་། ཆབ་སྲིད་ཀྱི་བློན་པོ་མན་ཅད་
ཞང་བློན་ཆེ་ཕྲ་ཀུན་ཀྱང་མནས་བསྒག་སྟེ། གཙགས་གཡུང་དྲུང་དུ་གནང་ངོ་ཞེས་་་
འཁོད་ཡོད་པའི་ཕྱིར་རོ། །མུ་རུག་བཙན་གྱི་ཚེ་ཚད་ཡང་ཕལ་ཆེར་ལྔ་བཅུ་ཙམ་ལོན་ཡོད་
དེ། ཏུན་ཧོང་ཡིག་ཚང་དུ་ཁྲི་སྲོང་ལྡེ་བཙན་དགུང་ལོ་བཅུ་དགུ་ལོན་པའི་ལྕགས་བྱི་ལོ
(སྤྱི་ལོ 760) ལ་སྲས་ ཤིག་ བལྟམས་ པར་ བཤད་ པ་ དེ་ སྲས་ ཆེ་ བ་ ཡིན་ པར་ སྣང་ ལ།
བཙན་པོ་སད་ན་ལེགས་ཀྱིས་བན་དེ་ཏིང་ངེ་འཛིན་ལ་བཀའ་གཙིགས་ལན་གཉིས་གནང་
བའི་ཕྱི་མ་ནི་འབྲུག་ལོ་ཕྱི་མ་ལ་གནང་བའི་བཀའ་གཙིགས་སུ་གསལ་ཞིང་། སད་ན་
ལེགས་ཀྱི་སྲིད་སྐྱོང་ཡུན་ལོ་བཅོ་བརྒྱད་ཀྱི་རིང་ལ་འབྲུག་ལོ་གཉིས་བབས་ཡོད་པའི་སྔ་མ་ནི་
ལྕགས་འབྲུག (སྤྱི་ལོ800) དང༌། ཕྱི་མ་ནི་ཆུ་འབྲུག (སྤྱི་ལོ812) ཡིན། བཀའ་་
གཙིགས་སྔ་མ་ནི་བཀའ་གཙིགས་ཕྱི་མ་གནང་བའི་ལོ་གཉིས་གསུམ་ཞིག་གི་སྔོན་ལ་གནང་
བ་ཡིན་ན་དེ་དུས་མུ་རུག་བཙན་པོ་ད་དུང་བཞུགས་ཡོད་ལ། བཀའ་གཙིགས་ཕྱི་མའི་
ནང་མུ་རུག་བཙན་པོའི་མཚན་འཁོད་མེད་པས་དེའི་སྔོན་ཙམ་ལ་སྐུ་གཤེགས་པར་སྣང་།
རྒྱལ་པོ་མུ་ནེ་བཙན་པོ་ཤིང་སྟག (སྤྱི་ལོ774) ལ་འཁྲུངས། ཤེས་བྱེད་གོང་དུ་བཀོད་
ཟིན། ཡབ་ཁྲི་སྲོང་ལྡེ་བཙན་སྒོམ་སྒྲུབ་ལ་གཤེགས་ཁར་རྒྱལ་སྲིད་གཏད། ཆབ་སྲིད་
ལོ་གཅིག་ལྷག་ཙམ་བསྐྱངས་ནས་གྲོངས། གྲོངས་པའི་ལོ་ནི་མེ་གླང༌(སྤྱི་ལོ797) ཡིན་
པ་རྒྱ་ནག་ཡིག་ཚང་དུ་གསལ། ཚེ་ཚད་ལོ་ཉེར་བཞི་ཡིན། སྔོན་གྱི་ལོ་རྒྱུས་ནང་དུ་རྒྱལ་
པོ་འདིས་སྲིད་སྐྱོང་སྐབས་འབངས་ཀྱི་དབུལ་ཕྱུག་ལན་གསུམ་བསྙམས་ཞེས་འཁོད་ཡོད་
196



པར། བསོད་གྲགས་པས་ལོ་གཅིག་དང་ཟླ་བ་བདུན་གྱི་རིང་ལ་དབུལ་ཕྱུག་ལན་གསུམ་
སྙོམ་ལོངས་མེད་ཅེས་དོགས་པ་བཅད་པ་ལ། རྒྱལ་དབང་ལྔ་པས་མུ་ཅོར་ཞེས་བཀའ་
བཀྱོན་གནང་ཡོད་ཀྱང༌། བསོད་གྲགས་པའི་བཤད་ཚུལ་དེ་རྒྱུ་མཚན་ཆེ་སྙམ་སྟེ། ཕོ་
བྲང་ཉེ་འཁོར་གྱི་ཆབ་འབངས་ལ་དབུལ་ཕྱུག་བསྙམས་པ་ཡིན་ཟེར་ན་ཅུང་ཟད་བརྗོད་
རུང་བ་ཙམ་ལས། བོད་རྒྱལ་གྱི་མངའ་ཁོངས་ཡོངས་རྫོགས་ལ་དབུལ་ཕྱུག་ལན་གསུམ་
སྙོམ་ རྒྱུ་ཕར་ཞོག དེ་དུས་ཀྱི་མངའ་ཁོངས་ས་རྒྱུ་དང་། འགྲིམ་འགྲུལ་ཆ་རྐྱེན་ལ་
བསམ་ནའང་། ལོ་གཅིག་དང་ཟླ་བ་བདུན་ནམ་དགུའི་ཡུན་ལ་རྒྱལ་པོའི་བཀའ་ཕྲིན་
ཡང་ལན་གསུམ་ཁྱབ་བསྒྲགས་བྱེད་མི་ཐུབ། ཅི་སྟེ་ཕོ་བྲང་ཉེ་འཁོར་དུ་དབུལ་ཕྱུག་
བསྙམས་པར་ཆ་བཞག་ཀྱང་། ལོ་གཅིག་ལྷག་གི་ཡུན་ཐུང་ནང་འབངས་ལ་དབུལ་ཕྱུག་
གི་ཁྱད་པར་གསལ་དོད་ལན་གཉིས་འབྱུང་ག་ལ་སྲིད། དེས་ན་མུ་ནེ་བཙན་པོས་དབུལ་
ཕྱུག་ལན་གསུམ་བསྙམས་ཞེས་པའི་གཏམ་དེ་འཇིག་རྟེན་རྒན་པོའི་ཁ་བཤད་ཙམ་ལས་
དཔྱད་མི་བཟོད་པ་ཐག་གིས་ཆོད། རྒྱལ་དབང་ཡང་དབང་ཤེད་ཀྱིས་དེ་ལྟར་གསུངས་
པ་མ་གཏོགས་འཇིག་རྟེན་མཐུན་སྣང་དུ་གྲུབ་པའི་གཏན་ཚིགས་འཐད་ལྡན་འགོད་རྒྱུ་མི་
སྣང་ངོ་། །མུ་ཏིག་བཙན་པོ། ཁྲི་ལྡེ་བཙན། ཁྲི་ལྡེ་སྲོང་བཙན། ལྡེང་ཁྲི། ལྡེ་སྲོང་
བཙན་རྣམས་བཙན་པོ་སད་ན་ལེགས་ཀྱི་མིང་གི་རྣམ་གྲངས་ཡིན། འདི་བ་ཤིང་བྱི (སྤྱི་
ལོ784)ལ་འཁྲུངས། ཤེས་བྱེད་གོང་དུ་བཀོད་ཟིན། མེ་གླང་(སྤྱི་ལོ797) ལ་གཅེན་
མུ་ནེ་བཙན་པོ་འདས་རྗེས་རྒྱལ་སར་འཁོད། སྲིད་ལོ་བཅོ་བརྒྱད་བསྐྱངས་ནས་དགུང་
ལོ་སོ་གཉིས་ལོན་པ་ཤིང་ལུག(སྤྱི་ལོ815) ལ་འདས། རྒྱ་ནག་ཡིག་ཚང་སྲིད་ཕན་མེ་
ལོང་དུ་ ཡོན་ཧོ་ཁྲི་ལོ་བཅུ་ གཅིག་པ(སྤྱི་ལོ 816མེ་སྤྲེལ) ལ་བོད་ཀྱི་བཙན་པོ་འདས།
བཙན་པོ་གསར་པ་ཁྲི་གཙུག་རྒྱལ་སར་བཏོན་ཞེས་དང༌། ཐང་ཡིག་གསར་རྙིང་དུ།
ཡོན་ཧོ་ཁྲི་ལོ་བཅུ་གཉིས་པར(སྤྱི་ལོ817མེ་བྱ) བཙན་པོ་དགུང་དུ་གཤེགས། བོད་ནས་
བློན་ཁྲི་བཟང་བྱ་བ་ཐང་ལ་མངགས། གོང་མས་གཡས་སྲུང་དམག་དཔོན་ཝུ་ཁྲུན་ཆི་བྱ་
བ་དང༌། ཏེན་ཀྲུང་ཧྲི་ཡུས་ཧྲིའི་ཐབས་ཡོད་པ་ཏོན་ཅུན་བྱ་བ་གཉིས་བཙན་པོའི་འདས་
མཆོད་དུ་མངགས། ཁྲི་གཙུག་བཙན་པོར་མངའ་གསོལ་ཞེས་ལོ་ཚིགས་མི་གཅིག་པ་
གཉིས་བཤད་ཡོད་ཀྱང་། རོལ་པ་ཅན་གྱི་རྡོ་རིང་སྟེང་དུ་བོད་ཆེན་པོའི་ལོའི་མྱིང་ནི་སྐྱིད་
རྟག་ལོ་བདུན། རྒྱ་ཆེན་པོའི་ལོའི་མྱིང་ཅང་ཀེང་ལོ་དང་པོ་ལྕགས་མོ་གླང་གི་ལོ(སྤྱི་ལོ
821) ཞེས་འཁོད་འདུག་པས། སྤྱི་ལོ821པ་ལྕགས་མོ་གླང་གི་ལོ་དེ་རལ་པ་ཅན་གྱི་སྲིད་
ལོ་སྐྱིད་རྟག་ལོ་བདུན་པ་ལ་ཁེལ་ཡོད་པས། རལ་པ་ཅན་སྲིད་ཁྲིར་འཁོད་པའི་ལོ་ནི་ཤིང་
ལུག(སྤྱི་ལོ815) ཡིན་པར་དོན་གྱིས་གྲུབ། རྒྱ་ནག་ཡིག་ཚང་དུ་སད་ན་ལེགས་གཤེགས་
197
ཟཙt



དཔལ
པའི་ལོ་དེའི་ཕྱི་ལོ་མེ་སྤྲེལ་དང་ཕྱི་ལོའི་ཕྱི་ལོ་མེ་བྱ་ཡིན་པར་འཁོད་དོན་ནི། སྐབས་དེར་
རྒྱ་བོད་ས་མཚམས་སུ་དམག་འཁྲུག་བྱེད་པའི་སྒང་ཡིན་པས། ཡབ་བཙན་པོ་གཤེགས་
པ་གསང་ནས་ལོ་གཅིག་གཉིས་སོང་བའི་མཚམས་སུ། རྒྱ་ནག་གོང་མ་ལ་འདས་བརྡ་
བཏང་བ་ཡིན་ངེས་སོ། །ཁྲི་གཙུག་ལྡེ་བཙན། ཁྲི་རལ་པ་ཅན། ཁྲི་གཙུག(རྒྱ་ཡིག་ཏུ་
ཁི་རི་ཁི་ཙུག)རྣམས་མིང་གི་རྣམ་གྲངས་ཡིན། རྒྱ་ནག་ཡིག་ཚང་དུ་ཡི་ཐེ་བཙན་པོ་ཞེས་
པ་ནི་སྐྱིད་རྟག་བཙན་པོ་ཞེས་པ་རེད། རྒྱལ་དབང་ལྔ་པས་ཁྲི་ལྡེ་སྲོང་བཙན་རལ་པ་ཅན་
གྱི་མཚན་དུ་བྱས་འདུག་པ་ནི་ནོར་འཁྲུལ་ཆེན་པོ་ཞིག་སྟེ། སྐར་ཆུང་གཙུག་ལག་ཁང་གི་
རྡོ་རིང་ཡི་གེའི་ནང་དུ། འཕྲུལ་གྱི་ལྷ་བཙན་པོ་ཁྲི་ལྡེ་སྲོང་བཙན་གྱི་རིང་ལ། དམ་པའི་
ཆོས་ཡུན་དུ་བརྟན་པར་གཙིགས་བརྣན་པ། ཞེས་པའི་གཤམ་དུ་སྐྱེས་ཁྲི་ལྡེ་གཙུག་་་་
བརྩོན་གྱི་རིང་ལ་བྲག་གྱི་ཀྭ་ཙུ་དང་། ཡབ་ཁྲི་སྲོང་ལྡེ་བརྩན་གྱི་རིང་ལ། བྲག་མར་གྱི་
བསམ་ཡས་ལ་སྩོགས་པ་དབུད་མཐར་གཙུག་ལག་ཁང་བརྩིགས་ཏེ་དཀོན་མཆོག་གསུམ་གྱི་
རྟེན་བཙུགས་པ་དང༌། ཞེས་འཁོད་ཡོད་པས་ཁྲི་ལྡེ་སྲོང་བཙན་རལ་པ་ཅན་ཡིན་ན།
མྱེས་ཁྲི་གཙུག་ལྡེ་བཙན་ཞེས་དང་། ཡབ་ཁྲི་སྲོང་ལྡེ་བཙན་ཞེས་པའི་ཚིག་དེ་ཇི་ལྟར་
འགྲེལ། ཡང་བཙན་པོ་སད་ན་ལེགས་ཀྱིས་བན་དེ་ཏིང་ངེ་འཛིན་ལ་གནང་བའི་བཀའ་
གཙིགས་སྔ་མའི་རྡོ་རིང་དུ། འཕྲུལ་གྱི་ལྷ་བཙན་པོ་ཁྲི་ལྡེ་སྲོང་བཙན་གྱི་བཀས། ཞེས་
པའི་གཤམ་དུ། ཡབ་དང་གཅེན་ཐུགས་ནོངས(གྲོངས་པའི་བརྡ་རྙིང་)བསྟུད་པར་
བྱུང་བའི་རྗེས། ང་ཆབ་སྲིད་མ་ཞེས་པའི་སྐབས་སུ་ཞེས་འབྱུང་བས། སྔ་གཞུག་་་
བསྟུད་ནས་གྲོངས་པའི་ཡབ་དང་གཅེན་དེ་ཡབ་ཁྲི་སྲོང་ལྡེ་བཙན་དང་། གཅེན་མུ་ནེ་
བཙན་པོ་མིན་པའི་འགྲེལ་རྒྱག་ལུགས་ཤིག་ཀྱང་ཡོད་དམ། ལྔ་པ་ཆེན་པོ་ཡང་དགེ་
འདུན་ཆོས་འཕེལ་བཞིན་དུ་ལྷ་སའི་རྡོ་རིང་སོགས་ལ་ཞིབ་གཟིགས་བྱས་ཏེ་ལོ་རྒྱུས་བྲིས་
ཡོད་ན་མངོན་སུམ་དང་འགལ་བའི་ནོར་འཁྲུལ་དེ་འདྲ་འབྱུང་ག་ལ་སྲིད། གཙུག་ཕྲེང་
ཆོས་འབྱུང་སོགས་རྒྱལ་རབས་འགའ་ཞིག་ཏུ་སད་ན་ལེགས་ཀྱི་མཚན་ལ་ཁྲི་ལྡེ་སྲོང་བཙན་
ཞེས་བྲིས་ཡོད་པ་ལ། རྒྱལ་དབང་ལྔ་པས། སྒྲ་སྦྱོར་བམ་གཉིས་པ་སོགས་མ་མཐོང་
བའི་སྐྱོན་ཡིན་ཞེས་སྐྱོན་བརྗོད་གནང་ཡང༌། ཕྱི་རབས་ཀྱི་ལོ་རྒྱུས་ནང་དུ་ཁྲི་རལ་པ་ཅན་
གྱི་རིང་ལ་བཀས་བཅད་གཉིས་པ་མཛད་ཅིང་སྒྲ་སྦྱོར་བམ་གཉིས་མ་སོགས་མཛད་པར་
བཤད་པ་ཡང་ནོར་ཡོད་དེ། ཁྲི་ལྡེ་སྲོང་བཙན་སད་ན་ལེགས་ཀྱི་མཚན་ཡིན་པར་ཤེས་ན།
བཀས་བཅད་ཐེངས་གཉིས་པ་ནམ་མཛད་སྒྲ་སྦྱོར་བམ་གཉིས་མ་ལ་བལྟས་ན་ཚེགས་མེད་
དུ་ཤེས་པར་འགྱུར་རོ། །རལ་པ་ཅན་གྱི་འཁྲུངས་ལོ་ནི་མེ་ཁྱི་ཡིན་པར་བོད་ཀྱི་ལོ་རྒྱུས་ཀུན་
ཁ་འཆམས་ཤིང་། སྲོང་བཙན་སྒམ་པོའི་འདས་ལོ་ནས་བརྩིས་པའི་བརྒྱ་དང་ང་བདུན་
198



པ་མེ་ཁྱི (སྤྱི་ལོ806)ལོ་དེ་ཡིན། ལོ་བཅུ་ལོན་པའི་ཤིང་ལུག(སྤྱི་ལོ815)ལ་ཡབ་
བཙན་པོ་སད་ན་ལེགས་འདས་པས་རྒྱལ་སར་འཁོད། ལོར་སྐྱིད་རྟག་ཅེས་བཏགས།
རྒྱ་ནག་ཡིག་ཚང་ཐང་ཡིག་གསར་རྙིང་དུ་ཡོན་ཧོ་ཁྲི་ལོ་བཅུ་གཉིས་པ་མེ་བྱ(སྤྱི་ལོ817) ལ་
བོད་ཀྱི་བཙན་པོ་གཤེགས་སྲས་ཁྲི་གཙུག་རྒྱལ་སར་འཁོད་ཅེས་པ་ནི་སད་ན་ལེགས་འདས་
རྗེས་ལོ་གཉིས་གསང་བའི་རྐྱེན་གྱིས་ཡིན་ངེས། རལ་པ་ཅན་གྱི་སྲིད་ལོ་སྐྱིད་རྟག་ལོ་
བདུན་པ། ཐང་མུའུ་ཙུང་ལིས་ཧིན་གྱི་སྲིད་ལོ་ཅང་ཀེང་སྟེ་ཁྲང་ཆིན་ལོ་དང་པོ་ལྕགས་
གླང(སྤྱི་ལོ821) ལ་བོད་ནས་བློན་ཆེན་ལྷ་ལོད་མངགས་ནས་རྒྱ་དང་འདུམ་བྱས་ཤིང་།
ལོ་དེའི་ཟླ་བ་བཅུ་པར་ཐང་གི་ཙེ་ཞང་བློན་ཆེན་སོགས་དང་མཉམ་དུ་ཁྲང་ཨན་མཁར་གྱི་
ནུབ་སྒོར་མནའ་གཙིགས་བཞག དེའི་ཕྱི་ལོ་ཆུ་སྟག་གི་ཟླ་བ་བཞི་པར་ཐང་གི་བློན་པོ་
ལིའུ་ཡོན་ཏིན་བོད་དུ་ལྷགས་ནས་བློན་ཆེན་བྲན་ཀ་དཔལ་ཡོན་སོགས་དང་མཉམ་དུ་
མནའ་གཙིགས་བཞག དེའི་ཕྱི་ལོ་ཆུ་ཡོས་ལ་བོད་དུ་མནའ་གཙིགས་རྡོ་རིང་བསླངས་པ་
རེད། བོད་ཕྱི་རབས་པའི་ལོ་ཚིགས་འགའ་རེར། རལ་པ་ཅན་རྒྱ་དང་འདུམ་པའི་ལོ་
སྤྱི་ལོ881པར་ངོས་བཟུང་བྱས་པ་ནི་ལོ་དྲུག་ཅུ་ནོར་ཡོད་པས་ལོ་རྒྱུས་ཀྱི་དོན་དངོས་དང་
འགལ་བའི་མཚང་དུ་འགྱུར། རལ་པ་ཅན་འདས་པའི་ལོ་ནི་ཐང་ཡིག་གསར་རྙིང་དུ།
ཧོས་ཁྲང་ཁྲི་ལོ་གཉིས་པར(སྤྱི་ལོ842ཆུ་ཁྱི) བོད་ཀྱི་བཙན་པོ་གཤེགས། བློན་བཙན་
བཞེར་སོགས་གོང་མར་སྙན་གསེང་ཞུ་བར་སླེབས་ཞེས་དང་། སྲིད་ཕན་མེ་ལོང་དུ་ཁེ་
ཁྲིན་ལོ་གསུམ་པ(སྤྱི་ལོ838) ལ་སྐྱིད་རྟག་བཙན་པོ་འདས། གཅུང་དར་མ་ཁྲིར་འཁོད་
ཅེས་དང་། ཧོས་ཁྲང་གཉིས (སྤྱི་ལོ842ཆུ་ཁྱི) པའི་ཟླ་བ་བཅུ་གཉིས་པར་བོད་ནས་
བློན་བཙན་བཞེར་མངགས་ནས་དར་མ་འདས་པའི་བརྡ་སྒྲོན་ཞེས་པའི་གཤམ་གྱི་ཡིག་
ཆུང་དུ། སྐྱིད་རྟག་བཙན་པོ་ནི་ཡོན་ཧོ་ཁྲི་ལོ་བཅུ་གཅིག (སྤྱི་ལོ816) མེ་སྤྲེལ་ལ་སྲིད་
བསྐྱངས་ནས་ད་ལྟའི་བར(སྤྱི་ལོ842）ལོ་ཉེར་བདུན་སོང་། དོན་གྱི་ཁེ་ཁྲིན་ཁྲི་ལོ་
གསུམ་པ (སྤྱི་ལོ838)ས་རྟ(ལ་འདས། དར་མ་སྲིད་བསྐྱངས་ནས་ལོ་ལྔ་སོང་ཞེས་
འབྱུང་། ཡང་ལོ་རྒྱུས་གནད་བསྡུས་བྱ་བར། ཧོས་ཁྲུང་ལོ་གཉིས(སྤྱི་ལོ842ཆུ་ཁྱི)
པར་བཙན་པོ་གཤེགས། ཟླ་བ་བཅུ་གཉིས་པར་བློན་བཙན་སོགས་མངགས་ནས་འདས་
བརྡ་བཏང་ཞེས་འབྱུང༌། གཙུག་ཕྲེང་ཆོས་འབྱུང་དུ། དར་མ་ཨུ་དུམ་བཙན་ལ་རྒྱལ་
སྲིད་བཏང་། ལོ་གཉིས་འདས་ནས་ཐུགས་སུ་གདོན་གསོལ་ལ། སངས་རྒྱས་བསྟན་པ་
མ་ལུས་འཇིག་པར་བརྩམས་ཞེས་པའི་ཚིག་འདི་དག་གནད་ཆེ་སྙམ། གླང་དར་བསྟན་
པ་བསྣུབས་པའི་ལོ་ལྕགས་བྱ (སྤྱི་ལོ841) ཡིན་པར་བོད་ཀྱི་ལོ་རྒྱུས་ཀུན་ཁ་འཆམས།
ལོ་གཉིས་ཙམ་ལ་ཆོས་མ་སྒྲུབ་པར་རང་བབས་སུ་བཞག་ཅིང་། དེ་ནས་ལོ་གསུམ་པ་
199



ལྕགས་བྱ་ནས་བཟུང་སྟེ་ཆོས་སྣུབ་པའི་ལས་ལ་ཞུགས་པས་གླང་དར་མར་ས་མོ་ལུག་གི་ལོ་
ལ་རྒྱལ་ས་ཐོབ་པར་བསྟན། སྟག་ཚང་རྫོང་བའི་རྒྱ་བོད་ཡིག་ཚང་དུ་ཡང་ལོ་གཉིས་ལ་
རྒྱལ་པོ་ཚུལ་བཞིན་བྱས་ཞེས་འཁོད་པའི་བཤད་ཚུལ་འདི་སྲིད་ཕན་མེ་ལོང་དུ་སྐྱིད་རྟག་
བཙན་པོ་དོན་གྱིས་ཁེ་ཁྲིན་ཁྲི་ལོ་གསུམ་པ (སྤྱི་ལོ838ས་རྟ)ལ་འདས་ཞེས་པ་དང་དོན་
ཐོག་གཅིག་ཏུ་བབས་འདུག་པས། སྲིད་ཕན་མེ་ལོང་གི་རལ་པ་ཅན་ས་རྟ་ལ་འདས་པའི་
བཤད་ཚུལ་དེ་ཁུངས་དག་ཡིན་སྙམ། ཐང་ཡིག་གསར་རྙིང་དུ་ཆུ་ཁྱི་ལོར་བཙན་པོ་
གཤེགས་ཞེས་འཁོད་པ་དེ་ནི་གླང་དར་གྱིས་གཅུང་བཙན་པོའི་རྒྱལ་ས་འཕྲོག་པ་ཡིན་པས། །
ཕྱི་ལ་གསང་ནས་ལོ་གསུམ་སོང་བའི་འཕྲོ་ནས་བཙན་པོ་འདས་ཞེས་རྒྱ་ནག་ལ་བརྡ་བཏང་
བར་མངོན། སྲིད་ཕན་མེ་ལོང་དུ་ཧོས་ཁྲང་ལོ་གཉིས་པར(སྤྱི་ལོ842ཆུ་ཁྱི) དར་མ་
འདས་པའི་བརྡ་སྒྲོན་ཞེས་འཁོད་པའི་རྒྱུ་མཚན་ལ་བརྟག་ན། སྲིད་ཕན་མེ་ལོང་ནི་དུས་
རབས་བཅུ་གཅིག་པའི་སྨད་ཙམ་ལ་བརྩམས་པ་ཡིན་པས། ཐང་ཡིག་གསར་རྙིང་དུ་
ཧོས་ཁྲུང་ཁྲི་ལོ་གཉིས་པ་ལ་བོད་ཀྱི་བཙན་པོ་གཤེགས་ཞེས་པ་ཙམ་ལས་བཙན་པོ་གང་ཡིན་
བཤད་མེད་ཅིང་། རྒྱལ་རབས་ཁ་སྐོང་དུ། སྐྱིད་རྟག་བཙན་པོ་ཁེ་ཁྲིན་ཁྲི་ལོ་གསུམ་པ་
(སྤྱི་ལོ838ས་རྟ) ལ་འདས་ཞེས་འཁོད་སྣང་བས། ཆུ་ཁྱི་ལ་འདས་པའི་བཙན་པོ་དེ་
དར་མ་ལས་འོས་མེད་སྙམ་ནས། དར་མ་འདས་པའི་བརྡ་སྒྲོན་ཞེས་བྲིས་པ་ཡིན་འདུག
དེབ་དམར་གྱི་སྔོན་དུ་དྲངས་པའི་རྒྱུའི་ལོ་རྒྱུས་ལས་མེ་ཕོ་འབྲུག (སྤྱི་ལོ836) ལ་བོད་ཀྱི་
རྒྱལ་པོ་འདས་ཞེས་པ་དང་། ས་མོ་ལུག(སྤྱི་ལོ839) འདི་གླང་དར་མས་རྒྱལ་སྲིད་བྱས་
ནས་ལོ་བཞི་ལོན་པའི་ས་མོ་ལུག་དེ་ཡིན་ནོ་ཞེས་པ་ནི། སྲིད་ཕན་མེ་ལོང་གི་ཆུ་ཁྱི (སྤྱི་ལོ
842) ལ་དར་མ་འདས་པའི་བརྡ་སྒྲོན། དར་མ་སྲིད་བསྐྱངས་ནས་ལོ་ལྔ་སོང་ཞེས་པའི་
ཚིག་གཞིར་བཟུང་ནས་བྲིས་པ་ཞིག་ལས། ཐང་གི་ཡིག་ཚང་གསར་རྙིང་གང་ལས་ཀྱང་
ཁུངས་མི་རྙེད་ཅིང་བོད་ཀྱི་ལོ་རྒྱུས་དང་ཡང་མི་མཐུན་པས་ཡིད་རྟོན་བྱར་མི་རུང༌། རལ་
པ་ཅན་གྱི་དགུང་གྲངས་བོད་ཀྱི་ལོ་རྒྱུས་ཀུན་ཁ་འཆམས་པར་སུམ་ཅུ་སོ་དྲུག་ཏུ་བརྩིས་ཡོད་
པ་ནི་བསྟན་བསྣུབས་ལྕགས་བྱ་ལོ་དེར་གཤེགས་པའི་དབང་དུ་བྱས་པ་ཡིན་གྱི། འོན་
ཀྱང་ས་རྟ་ལ་གཤེགས་པ་ཡིག་ཚང་ཁུངས་དག་སྣང་བས་ལོ་སོ་གསུམ་ལས་མ་འདས་སོ། །
གླང་དར་མ་ཨུ་དུམ་བཙན་གྱི་འཁྲུངས་ལོ་ནི་གཙུག་ཕྲེང་ཆོས་འབྱུང་དུ་ཁྲི་རལ་པ་ཅན་
འཁྲུངས་པ་ལས་ལོ་གསུམ་གྱིས་སྔ་བར་བསྟན་ཡོད་དེ། ཆུ་མོ་ལུག་ལ་ཁྲི་དར་མ་ཨུ་དུམ་
བཙན་འཁྲུངས་ཞེས་དང་། ཞེ་བཞི་པ་མེ་སྟག་ལ་འདས་ཞེས་དང་། རྒྱལ་རབས་་
གསལ་མེར། སད་ན་ལེགས་དགུང་ལོ་བཅུ་དགུ་ལོན་དུས་བཙུན་མོ་ལྷ་རྩེ་བྱ་བ་ཁབ་ཏུ་
བཞེས། དེ་ལ་སྲས་གཅིག་འཁྲུངས་པ་དགུང་ལོ་བཅུ་གསུམ་ལོན་དུས་ཡབ་འདས་ཞེས་
200



པ་སོགས་ལོ་རྒྱུས་མང་པོ་ཕན་ཚུན་བསྡུར་ན་ཐོད་ཐུག་པས་ཡབ་སད་ན་ལེགས་དགུང་ལོ་ཉི་
ཤུ་ལོན་པའི་ཆུ་ལུག(སྤྱི་ལོ803) ལ་འཁྲུངས། ལོ་སོ་དྲུག་ལོན་པ་ས་མོ་ལུག (སྤྱི་ལོ
839) ལ་སྲིད་བཟུང་། སྲིད་བཟུང་ནས་ལོ་གཉིས་འདས་པའི་ལྕགས་བྱ(སྤྱི་ལོ841) ལ་
སངས་རྒྱས་ཆོས་ལུགས་ཀྱི་རབ་བྱུང་གི་བསྟན་པ་བསྣུབས། སྲིད་ལོ་བདུན་ལྷག་བཟུང་
ནས། ལོ་ཞེ་བཞི་པ་མེ་སྟག (སྤྱི་ལོ846) ལ་བཀྲོངས་སོ། །གླང་དར་འདས་པའི་ཕྱི་ལོ་མེ་
ཡོས་ལ་ཆུན་མ་ཚེ་སྤོང་བཟའ་ལ་བུ་ཞིག་སྐྱེས་པ་གནམ་ལྡེ་འོད་སྲུང་དང་། ཆེན་མ་
མཆིམས་བཟས་བུ་གཅིག་གསོས་པ་ཡུམ་བརྟན་ཏེ་སྲས་གཉིས་བྱུང་། ཆབ་སྲིད་བློན་
ཆེན་དག་གིས་བཟུང་། ཕྱིས་སུ་སྲས་གཉིས་དབང་ཆ་བརྩད་ནས་ཡུམ་བརྟན་གྱིས་དབུ་
རུ་དང་། འོད་སྲུང་གིས་གཡོ་རུ་བཟུང་ནས་སྲིད་དབང་ཁག་གཉིས་སུ་གྱུར། རྒྱལ་
གཞུང་ནང་འགལ་བྱུང་བའི་གོ་སྐབས་ལ་བརྟེན་ནས། སྲོང་བཙན་སྒམ་པོ་འཁྲུངས་ནས་
སུམ་བརྒྱ་དང་གཅིག་སོང་བའི་ས་མོ་གླང་གི་ལོ(སྤྱི་ལོ869) ལ་འབངས་གྱེན་ལོག་བྱུང་སྟེ་
བོད་སྤྱི་ལ་དབང་བའི་ཆེན་པོ་བོད་ཀྱི་སྲིད་དབང་སིལ་འཐོར་ཏུ་གྱུར་ཏོ། །
201



བོད་རྒྱལ་རབས་ཀྱི་ལོ་ཚིགས་རེའུ་མིག་དཔྱད་གསུམ་དག་པའི་མེ་ལོང་།
28.
རྒྱལ་པོའི་མཚན འཁྲུངས་པའི་ལོ ཁྲིར་འཁོད་ལོ སྲིད་སྐྱོང་ཡུན འདས་པའི་ལོ ཚེ་ཚད
སྲོང་བཙན་སྒམ་པོ སྤྱི་ལོ569 སྤྱི་ལོ581
སྤྱི་ལོ་650
69
(ཁྲི་སློན་བཙན） ས་གླང་ ལྕགས་གླང་ ལྕགས་ཁྱི
མང་སྲོང་མང་བཙན སྤྱི་ལོ638 སྤྱི་ལོ650
སྤྱི་ལོ676
27
(ཁྲི་མང་སློན） | ས་ཁྱི་ ལྕགས་ཁྱི
མེ་བྱི
འདུས་སྲོང་མང་པོ་རྗེ སྤྱི་ལོ673 སྤྱི་ལོ676
སྤྱི་ལོ704
(ཁྲི་འདུས་སྲོང) | ཆུ་བྱ་ མེ་བྱི
ཤིང་འབྲུག
ཁྲི་ལྡེ་གཙུག་བཙན སྤྱི་ལོ704 སྤྱི་ལོ705
སྤྱི་ལོ་755.
51
(མེས་ཨག་ཚོམ） ཤིང་འབྲུག ཤིང་སྦྲུལ
ཤིང་ལུག
ཁྲི་སྲོང་ལྡེ་བཙན། སྤྱི་ལོ742 སྤྱི་ལོ755
སྤྱི་ལོ804
(སྲོང་ལྡེ་བཙན)། ཆུ་རྟ་ ཤིང་ལུག་
ཤིང་སྤྲེལ
མུ་ནེ་བཙན་པོ། སྤྱི་ལོ774 | སྤྱི་ལོ796
སྤྱི་ལོ797
2
( ཁྲི་ནེ་བཙན) | ཤིང་སྟག
མེ་གླང
ཁྲི་ལྡེ་སྲོང་བཙན། སྤྱི་ལོ784 སྤྱི་ལོ798
སྤྱི་ལོ་815
(སད་ན་ལེགས) ཤིང་བྱི་ ས་སྟག
ཁྲི་གཙུག་ལྡེ་བཙན སྤྱི་ལོ806 ། སྤྱི་ལོ815
སྤྱི་ལོ838
_24
(རལ་བ་ཅན) མེ་ཁྱི་ ཤིང་ལུག
དར་མ་ཨུ་དུམ་བཙན སྤྱི་ལོ803 སྤྱི་ལོ839
སྤྱི་ལོ846
( གླང་དར་མ) ཆུ་ལུག ས་ལུག
42
མེ་བྱི
18
ཤིང་ལུག་
ས་རྟ་
མེ་སྟག
202



རྩོམ་རིགས་གསར་པའི་གནད་དོན་
འགའ་ཞིག་གླེང་བ། །
གངས་ཅན་བོད་མི་རིགས་ནི་ལོ་རྒྱུས་ཆེས་སྔ་ཞིང་རིག་གནས་སྒྱུ་རྩལ་སོགས་ཀྱང་
འཛམ་གླིང་མི་རིགས་ཁྲོད་ཀྱི་དར་སྔ་ཤོས་གྲས་ཡིན་ལ། རྩོམ་རིགས་ཀྱི་དབང་དུ་བཏང་
ན་དམངས་ཁྲོད་ཀྱི་རྩོམ་གླུ་གཞས་སྒྲུང་གཏམ་སོགས་ཆེས་སྔ་མོ་ཞིག་ནས་ཡོད་པ་ལོ་རྒྱུས་ཀྱི་
ཡིག་ཚང་རྙིང་བ་དང་། སྒྲུང་དང་གཏམ་རྒྱུད་དམངས་གླུ་སོགས་ཀྱི་བརྡ་དང་ཐ་སྙད་
འཚོ་བའི་ནང་དོན་སོགས་ལ་བརྟགས་ན་ཤེས་ཤིང༌། ཡི་གེར་བཏབ་པའི་སྒྲུང་དང་་
གཏམ་རྒྱུད་རྟོགས་བརྗོད་རྣམ་ཐར་སྙན་ཚིག་སོགས་སྒྱུ་རྩལ་རྩོམ་རིགས་སྐོར་ད་ལྟའི་བར་
མ་ཉམས་པར་ཡོད་པ་དག་ཀྱང་ལོ་སྟོང་ཕྲག་གི་སྔོན་ནས་བཟུང་རིམ་པར་བྱུང་བ་ཡིན་ལ།
ཚད་གྲངས་དང་སྤུས་ཚད་གང་གི་ཐད་ནས་ཀྱང་། གནའ་དུས་རིག་གནས་སྒྱུ་རྩལ་དར་
སོ་ཆེ་བའི་མི་རིགས་གཞན་དག་ལ་འགྲན་བཟོད་ཅིང་ཞན་སྐྱོན་ཅུང་ཟད་ཀྱང་མེད་ཅེས་སྨྲ་
བར་སྤོབས། འོན་ཀྱང་དུས་རབས་བཅོ་བརྒྱད་བཅུ་དགུ་པའི་མཚམས་ནས་དེང་དུས་ཀྱི་
ཚན་རིག་བཟོ་ལས་དང་མཉམ་དུ་དར་བའི་མི་དམངས་ཀྱི་འཚོ་བའི་གནས་ཚུལ་རྗེན་སྟོན་
བྱེད་པའི་དེང་དུས་རྩོམ་རིགས་ཕྱོགས་ལ་ངེད་ཅག་རྗེས་ལུས་ཡིན་པ་ཡང་ཁས་མི་ལེན་
ཐབས་མེད་ཡིན། །
མི་དམངས་ཀྱི་འཚོ་བའི་གནས་སྟངས་དང་རེ་འདུན་མཚོན་པའི་སྒྱུ་རྩལ་རྩོམ་རིགས་
ནི་མི་ལ་ལའི་ལྟ་ཚུལ་ལྟར་ཡོད་ཀྱང་རུང་མེད་ཀྱང་རུང་བའི་བྱ་བ་གལ་ཆུང་ཞིག་མིན་ལ།
སྤྱི་ཚོགས་གོང་འཕེལ་དུ་འགྲོ་བ་དང་མི་མང་གི་བློ་རིག་དང་བསམ་པའི་དཔལ་ཡོན་ཡར་
རྒྱས་སུ་འགྲོ་བའི་ཐབས་གལ་ཆེན་ཞིག་དང་། མི་རིགས་ཀྱི་བློ་རིག་སྒྱུ་རྩལ་གྱི་ཆུ་ཚད་
མཚོན་པའི་རྟགས་མཚན་མངོན་གསལ་ཞིག་ཀྱང་ཡིན་པས་མིག་རྒྱང་ཡོད་པའི་མི་སྣ་དང་
སྤྱི་ཚོགས་ཡོངས་རྫོགས་ཀྱིས་མཐོང་ཆེན་བྱ་བར་འོས། ཉེ་ཆར་ལོ་འགའི་རིང་ལ་མདོ་
དབུས་གཙང་གསུམ་གྱི་ན་གཞོན་དང་དར་མའི་ཁྲོད་དུ་སྤྱི་ཚོགས་ཀྱི་གནས་སྟངས་དང༌།
མི་མང་གི་རེ་འདུན་མཚོན་པའི་སྒྲུང་གཏམ་དང༌། སྙན་ཚིག་རྩོམ་མཁན་མི་གྲངས་མི་
ཉུང་བ་ཞིག་བྱུང་བས་བོད་རིགས་རང་གི་རྩོམ་པ་རུ་ཁག་གསར་བ་ཞིག་རིམ་གྱིས་གཞི་
203



ཆགས་ཤིང་ཉིན་རེ་བཞིན་དུ་ཤུགས་ཇེ་ཆེར་འགྲོ་བཞིན་ཡོད་པ་འདི་ནི་སྙིང་ནས་དགའ་བ་
བསྐྱེད་འོས་པའི་དོན་ཆེན་ཞིག་རེད། འོན་ཀྱང་རྩོམ་པ་བ་མང་ཤོས་ཤིག་ནི་གསར་དུ་
རྩོམ་རིག་གི་ལམ་ལ་གོམ་པ་སྤོས་པ་དང་། རྩོམ་རིགས་གསར་བའི་རྩོམ་སྟངས་དང་ནང་
དོན་གཉིས་འཆར་ཚོད་བརྟག་བྱེད་པ་ལས་རང་ལ་ངེས་སྲོལ་ཞིག་ཆགས་མེད་པ་དང་།
བོད་རང་གི་ཐུན་མོང་དང་ཐུན་མོང་མ་ཡིན་པའི་རིགས་པའི་གཞུང་ལུགས་ཕྱོགས་ལ་ལྟ་རྒྱ་
ཆུང་བ་དང་། བོད་སྤྱི་ཚོགས་ཀྱི་སྔོན་གྱི་ལོ་རྒྱུས་དང༌། ད་ལྟའི་གནས་ཚུལ། མི་
རིགས་རང་གི་ཐུན་མོང་མ་ཡིན་པའི་ཁྱད་ཆོས་སུ་གྲུབ་པའི་ལྟ་སྤྱོད་ཀྱི་ཁྱད་པར་དང་།
ཡུལ་སྲོལ་གོམས་འདྲིས་འཚོ་བའི་གནས་སྟངས་སོགས་ལ་ཞིབ་འཇུག་མི་འདངས་པ་དང་།
གནའ་དུས་དང་དེང་དུས་ཀྱི་རྩོམ་རིགས་སྒྱུ་རྩལ་ཕྱོགས་ཀྱི་རིག་པའི་གཞུང་ལུགས་སོགས་
ལ་གོ་ཐོས་ཉུང་བ་དང༌། རྩོམ་རིགས་སྒྱུ་རྩལ་གྱི་རྒྱུ་ཆའི་གཙོ་བོ་སྐད་ཡིག་གི་ཕྱོགས་ལ་
བརྡར་ཤ་བཅད་པ་མི་འདངས་པ་སོགས་ལས་ནང་དོན་གྱི་ཆ་ནས་ཆུ་འཁྱགས་པ་ལ་རྩམ་སྐྱ་
བཞིན་དུ་ཟབ་ཁྱད་མི་འདངས་པ་དང་། སྒྱུ་རྩལ་གྱི་ཉམས་ཀྱི་ཆ་ནས་ཀློག་མཁན་རྣམས་
ཀྱི་བློ་ངོར་ བག་ཆགས་ཟབ་མོ་ཞོག་ཅིང་ཡིད་འགུལ་ཐེབས་པའི་ནུས་པ་མེད་པ་དང༌།
ཚིག་སྦྱོར་ཆ་ནས་སྦྱོར་བདེ་ཞིང་དོན་ལ་འབྱོར་ཚབས་ཆེ་བ་སོགས་ཀྱི་སྒྱུ་རྩལ་གྱི་ཁྱད་ཆོས་
ཐོན་མེད་པ་སོགས་ཀྱིས་མཚོན་པའི་མི་འདངས་སའམ་སྐྱོན་ཆ་ཡང་མི་ཉུང་བ་ཞིག་ཡོད།
ལམ་གསར་བར་གོམ་པ་སྤོས་པ་དང་ཚོད་བརྟག་བྱེད་པའི་གནས་སྐབས་ན་ཞན་ཆ་དང་
སྐྱོན་ཆ་བྱུང་བ་ལ་ཡ་མཚན་རྒྱུ་དང་ཡ་ང་རྒྱུ་མེད་མོད་ཞན་ཆ་དང་སྐྱོན་ཆ་ངོས་ཟིན་ནས་
འདོར་ཅི་ཐུབ་བྱེད་དགོས་ཏེ། སྒྱུ་རྩལ་རྩོམ་རིགས་ནི་མི་མང་གི་བསམ་པའི་ཟས་དང་
སེམས་ཀྱི་སྨན་ཞེས་འཇིག་རྟེན་ན་རླུང་ལྟར་གྲགས་ཤིང་དོན་ལ་ཡང་དེ་ལྟར་གནས་པས།
ཟས་དང་སྨན་ནི་གྲངས་མང་བ་ཙམ་གྱིས་མི་ཆོག་པར་ཟས་བཅུད་དང་རོ་ནུས་བཟང་
དགོས་ལ། དེ་ཡང་ཟས་གཡོ་མཁན་མཁས་པ་དང་། སྨན་པ་མཁས་པས་བཟར་རུང་
མི་རུང་དུག་ཡོད་མེད་ལུས་ལ་ཕན་མི་ཕན་སོགས་ཟས་དང་སྨན་གྱི་དངོས་པོའི་ནུས་པ་དང་
བླང་དོར་ཤེས་པའི་ངོས་ནས་ཟས་སྨན་རོ་བཅུད་ནུས་པ་ཕུན་སུམ་ཚོགས་པར་སྦྱོར་ཞིང་།
དེ་ལས་ལུས་ཟུངས་གསོ་བ་དང་ནད་སེལ་བའི་དགོས་པ་འགྲུབ་པར་བྱས་པ་ཡིན་ལ།
གལ་ཏེ་ཟས་སྨན་གྱི་ནུས་པ་མི་ཤེས་ཤིང་བླང་དོར་མི་བྱེད་པར་ཤ་རིགས་འབྲུ་རིགས་རྩྭ་
ལྡུམ་སོགས་ལག་ལ་གང་རྙེད་རྙེད་ཐམས་ཅད་ཟས་དང་སྨན་དུ་བྱས་ནས་ཚོང་ར་་་
བཤམས་པ་དང་། གཞན་དག་ལ་བཟར་བཅུག་ན་ཕན་པ་ལས་གནོད་པ་ཆེ་བ་བཞིན་དུ་
བསམ་པའི་ཟས་དང་སེམས་ཀྱི་སྨན་གཡོས་སྦྱོར་བྱེད་པའི་རྩོམ་པ་རྣམས་ཀྱང་རྩོམ་གྱི་སྐྱོན་
ཡོན་བླང་དོར་ཤེས་ནས་ལེགས་ཆ་སྤེལ་ཞིང་སྐྱོན་ཆ་བསལ་བའི་སྒོ་ནས་རྩོམ་སྤུས་ཇེ་ལེགས་
204



སུ་གཏོང་བ་ཤིན་ཏུ་གལ་ཆེ་བར་སྣང་ལ། །འདིར་གསར་རྩོམ་སྐོར་ལས་བྱུང་བའི་གནད་
དོན་འགའ་ཞིག་གི་ཐད་ལ་རང་གི་ལྟ་ཚུལ་ཅུང་ཟད་གླེང་བར་བྱ་བ་ནི། །
དང་པོ། སྐད་ཡིག་ཕྱོགས་ཀྱི་གནད་དོན། ་་་
སྤྱིར་རྩོམ་རིགས་ལ། སྤྱིར་བཏང་གི་རྩོམ་རིགས་དང་སྒྱུ་རྩལ་རྩོམ་རིགས་ཏེ། ངོ་
བོའི་སྟེང་ནས་མི་འདྲ་བའི་རྩོམ་རིགས་གཉིས་ཡོད་ལ། དེ་གཉིས་ཀྱི་ཁྱད་པར་རྟོག་
རིགས་དང་། བརྗོད་བྱའི་དོན་བདེན་བརྫུན་དང༌། རྗོད་བྱེད་ཚིག་གི་ཉམས་འདོན་
ཚུལ་སོགས་ཀྱི་སྟེང་ནས་ཕྱེ་བ་ཡིན་ལ། ཤེས་པས་དོན་སྤྱི་དང་སྒྲ་སྤྱི་འཛིན་པའི་ཚུལ་གྱིས་
རྟོགས་པར་བྱེད་པའམ་དངོས་པོའི་སྤྱི་མཚན་འཛིན་པའི་ཚུལ་གྱིས་རྟོགས་པར་བྱེད་པ་
དང་། དངོས་པོའི་གནས་ལུགས་ལ་སྒྲོ་སྐུར་མི་བྱེད་པར་བདེན་པར་བརྗོད་པ་དང་།
ཚིག་གི་སྙན་ཆ་དང་མཛེས་ཆ་གཙོ་བོར་མི་བྱེད་པར་བརྗོད་བྱའི་དོན་གོ་བ་གཙོ་བོར་བྱེད་
པའི་རྩོམ་རིགས་ལ་སྤྱིར་བཏང་གི་རྩོམ་རིགས་ཟེར་ཞིང་། མཚན་ཉིད་རིག་པའི་གཞུང་
དང་འགྲེལ་བཤད། ཚན་རིག་རིག་གནས་ཀྱི་གཞུང་། ལོ་རྒྱུས། དེབ་ཐེར། ཆབ་
སྲིད་ཀྱི་ཡིག་ཆ་ཟིན་བྲིས། སྐུར་ཡིག བྱས་རྗེས་དྲང་པོར་བརྗོད་པའི་རྣམ་ཐར་རྟོགས་
བརྗོད་སོགས་སྤྱིར་བཏང་གི་རྩོམ་རིགས་ཁོངས་སུ་གཏོགས་ཤིང་ཤེས་པས་མངོན་སུམ་གྱི་
མྱོང་སྣང་ངམ། དངོས་པོའི་རང་མཚན་གྱི་ཁྱད་པར་འཛིན་པའི་ཚུལ་གྱིས་རྟོགས་པར་
བྱེད་པ་དང་། བརྗོད་བྱ་དངོས་སུ་ཡོད་མི་དགོས་པར་སྤྱི་ཚོགས་ཀྱི་གནས་ཚུལ་ཞིག་
མཚོན་ཕྱིར་རྟོག་བཏགས་ཅི་དགར་བརྗོད་པ་དང་། ཚིག་སྦྱོར་ཡང་གོ་དོན་བརྡ་འཕྲོད་
ཐབས་ཙམ་མིན་པར་སྙན་ཞིང་རྣོ་བ། ་ མཛེས་ཤིང་བརྗིད་ཆགས་པ་སོགས་སྒྱུ་རྩལ་གྱི་
ཉམས་ཐོན་པ་གཙོ་བོར་བྱེད་པའི་རིགས་ལ་སྒྱུ་རྩལ་རྩོམ་རིགས་ཟེར་ཞིང་། སྙན་ཚིག་
ཟློས་གར། སྒྲུང་དང་གཏམ་རྒྱུད། གླུ་གཞས་སོགས་དེའི་ཁོངས་སུ་གཏོགས་པ་ཡིན།
དེ་ཡང་སྤྱིར་སྒྱུ་རྩལ་ཞེས་པ་ནི། རིག་འཕྲུལ་ལམ་དེ་ལས་བྱུང་བའི་མཛེས་སྡུག་གི་
ཁྱད་ཆོས་དང་ལྡན་པའི་བཟོ་བཀོད་ཕུལ་བྱུང་དང་ལུས་ངག་གི་ཉམས་འགྱུར་སོགས་ཀྱི་
དོན་ཡིན་ལ། སྒྱུ་རྩལ་རྩོམ་རིགས་ཞེས་པ་ནི། ཚིག་སྦྱོར་སྟེང་དུ་སྒྱུ་རྩལ་གྱི་ཉམས་དང་
ལྡན་པའི་རྩོམ་རིགས་ཏེ། རི་མོ་ནི་ཚོན་གྱི་སྒྱུ་རྩལ་དང་། རོལ་མོ་ནི་སྒྲ་གདངས་ཀྱི་སྒྱུ་
རྩལ་དང༌། སྒྱུ་རྩལ་རྩོམ་རིགས་ནི་ཚིག་གི་སྒྱུ་རྩལ་ཞེས་འཛམ་གླིང་ན་རླུང་ལྟར་གྲགས་
པའི་ཕྱིར་རོ། ། རྟགས་འཇུག་རྩ་བར། མིང་གི་ཁོངས་ནས་ཚིག་བྱུང་ནས། །ཚིག་གིས་
དོན་རྣམས་སྟོན་པར་བྱེད། ། ཅེས་པ་ལྟར། དངོས་པོའི་མིང་དང་མཚམས་སྦྱོར་གྱི་སྒྲ་
འདུས་པ་ལས་ཚིག་ཏུ་གྲུབ་ཅིང༌། ཚིག་གིས་བརྗོད་བྱའི་དོན་སྟོན་པ་ཡིན་ལ།་སྤྱི་སྐད་
ཀྱི་ཚིག་སྦྱོར་ལ་བྱེད་ལས་བརྗོད་དོན་གསལ་ལ་མ་ནོར་བར་སྟོན་ཅིང་། དགོས་པ་གོ་བརྡ་
205



འཕྲོད་པ་གཙོ་བོར་བྱེད་པའི་རིགས་ཤིག་དང༌། བྱེད་ལས་བརྗོད་བྱ་གསལ་ལ་མ་ནོར་
བར་སྟོན་པ་ཙམ་མིན་པར་དགའ་སྡུག་ཆགས་སྡང་སོགས་ཀྱི་ཉམས་འགྱུར་དང་། སྙན་
བརྗིད་མཛེས་སྡུག་གི་རོ་ནུས་ཚིག་གི་དངོས་ཟུར་ཅི་རིགས་སུ་ཐོན་ཅིང་། དགོས་པ་ཡིད་
འགུལ་ ཐེབས་ ཤིང་ སེམས་ ཀྱི་འགྱུར་ བ་ བསྐྱེད་ པ་ གཙོ་བོར་བྱེད་ པའི་ རིགས་ ཤིག་ སྟེ།
བྱེད་ལས་དང་དགོས་པ་མི་གཅིག་པའི་ཚིག་སྦྱོར་བྱེད་སྟངས་རིགས་གཉིས་ཡོད་པ་ཡིན།
སྤྱིར་བཏང་གི་རྩོམ་རིགས་ལ་ཚིག་སྦྱོར་སྟེང་ནས་དོན་གྱི་གོ་བརྡ་འཕྲོད་པ་ཙམ་གྱིས་ཆོག་
ཅིང་། སྒྱུ་རྩལ་རྩོམ་རིགས་ལ་དེ་ཙམ་ཞིག་གིས་མི་ཆོག་པར་རྩོམ་ལྟ་མཁན་དང་། ཉན་
མཁན་གྱི་རྒྱུད་ལ་ཡིད་འགུལ་ཐེབས་ཤིང་། བདེ་སྡུག་དགའ་སྐྱོའི་ཚོར་བ་སྐྱེད་པའི་ནུས་
པ་ཞིག་ཐོན་དགོས་པ་ཡིན། གོ་བརྡ་འཕྲོད་པ་གཙོ་བོར་བྱེད་པའི་རྩོམ་རིགས་ལ་ཡང་མ་
མཐའ་སྙན་ངག་མེ་ལོང་དུ་བྱུང་བའི་དགོངས་པ་ཅན་གྱི་ཁྱད་ཆོས་བཞི་པོ་ཚང་དགོས་ཏེ།
དེ་མ་ཚང་ན་སྤྱིར་བཏང་གི་རྩོམ་སྐྱོན་དུ་བརྩི་བ་ཡིན། ཁྱད་ཆོས་བཞི་བོ་དེ་གོ་བདེ་བར་
བཤད་ན། ཁྱད་ཆོས་དང་པོ་ནི། སྨྱོན་པའི་གཏམ་ལྟར་རང་ཚིག་སྔ་ཕྱི་འགལ་བ་དང་
འབྲེལ་མེད་མ་ཡིན་པར་ཚིག་སྔ་ཕྱི་འབྲེལ་ཆགས་ཤིང་འགལ་བ་མེད་ཅིང་ཕན་ཚུན་བརྗོད་
དོན་གསལ་བར་བྱེད་པའི་ནུས་པ་ཡོད་པ་སྟེ། སྙན་ངག་མེ་ལོང་ལས། དངོས་པོ་ཡི་ནི་
ཚིག་རྣམས་ཀུན། ཕན་ཚུན་ཕན་པར་བྱེད་ཉིད་ཅན་ཞེས་བྱུང་། ཁྱད་ཆོས་གཉིས་པ་
ནི། གླང་རྒན་འདམ་ལ་ཟུག་པ་ལྟ་བུ་རྫབ་རྫོབ་མ་ཡིན་པར། མི་དགོས་པའི་ཚིག་ཉོག་
སྤངས་ཤིང༌། དོན་འདུས་ངོས་གཙང་དགོས་པ་སྟེ། དོན་དང་བྲལ་བའི་ཁྱད་པར་
རྣམས། མ་བྱས་ཞེས་བྱུང༌། ཁྱད་ཆོས་གསུམ་པ་ནི། ལུས་ཀྱི་ཚད་དང་བསྟུན་ནས་
ལཱ་པ་བཟོས་པ་ལྟ་བུའམ་མདའ་མཁན་མཁས་པའི་མདའ་མོ། གཟས་སའི་གནད་ལ་
ཕོགས་པ་བཞིན་དུ་དོན་ལ་བསྙེགས་པའམ། ངེས་པ་སྟེར་ཚབས་ཆེ་དགོས་པ་སྟེ་གནས་
སུ་བསྔགས་པ་དང་། ཞེས་བྱུང༌། ཁྱད་ཆོས་བཞི་པ་ནི་སེང་རས་ཀྱིས་གཡོགས་པའི་
མཛེས་པའི་གདོང་དང་། སྨུག་པའི་གསེབ་ཀྱི་ཡུལ་ལྗོངས་ལྟ་བུ་མིན་པར་རྫ་ཆུ་དྭངས་
མོའི་ཞབས་ཀྱི་རྡེའུ་དཀར་ནག་གསལ་ལེར་མཐོང་བ་བཞིན་དུ་ཚིག་ཁ་གསལ་ཞིང་དོན་གོ་
བདེ་བ་དགོས་ཏེ། བརྗོད་རིམ་སྟོབས་ལས་དངོས་པོ་ནི། །ཟབ་མོ་དག་ཀྱང་གསལ་བ་སྟེ།
ཞེས་བྱུང་ངོ༌། །སྒྱུ་རྩལ་རྩོམ་རིགས་ལ་ཁྱད་ཆོས་བཞི་བོ་འདི་ཚང་བ་གཞིར་བཞག་གི་སྟེང་
ནས་ཡིད་འགུལ་ཐེབས་ཤིང་སེམས་ཀྱི་འགྱུར་བ་བསྐྱེད་པའི་སྙན་བརྗིད་མཛེས་སྡུག་གི་
ཉམས་དང་ནུས་པ་ཐོན་པར་བྱེད་དགོས། ཚིག་ཉམས་དང་དོན་ཉམས་འདོན་ཚུལ་ལ་
ཡང་དན་ཌའི་སྙན་རྩོམ་རིག་པའི་གཞུང་ལས་བྱུང་བ་དང༌། དམངས་ཁྲོད་ཀྱི་སྒྲུང་་་
གཏམ། གླུ་གཞས། ཤགས། ཁ་མཚར་སོགས་ཀྱིས་མཚོན་པའི་རང་སྐད་ཀྱི་སྟེང་དུ་
206



ཆགས་པའི་ངོ་མཚར་ཡིད་དུ་འོང་བའི་ཚིག་གི་ཉམས་དང༌། མི་རིགས་གཞན་དང་རྒྱལ་
ཁབ་གཞན་གྱི་སྐད་དང་རྩོམ་རིགས་ལས་བྱུང་བའི་རོ་ནུས་ཕུལ་དུ་བྱུང་བའི་ཚིག་རྒྱན་སྦྱོར་
ཚུལ་སོགས་མང་དུ་ཡོད་ལ། སྒྱུ་རྩལ་རྩོམ་པ་བ་བཟང་པོ་ཞིག་བྱེད་འདོད་ན་ཐོག་མར་
ཚིག་གི་སྡེབ་སྦྱོར་རམ་སྨྲ་བརྗོད་ཚིག་གི་ཉམས་བཟང་པོ་བྱེད་ཤེས་པ་ཞིག་ངེས་པར་དགོས་
ཏེ། ཚིག་གི་སྡེབ་སྦྱོར་འབྱོར་མོ་ཞིག་མ་འཁྱོངས་ན་ཚོན་གྱི་སྡེབ་སྦྱོར་མི་ཤེས་པས་ཐང་ག་
བཞེངས་པ་དང༌། དབྱངས་ཀྱི་འགྱུར་ཁུག་འདེགས་འཇོག་མི་ཤེས་པས་གླུ་ལེན་པ་དང་
ཁྱད་པར་མེད་དོ། །དེ་ཡང་རྩོམ་རིགས་ཀྱི་གཞུང་དང་ཚིག་རྒྱན་རིག་པའི་གཞུང་ཤེས་པ་
ཙམ་གྱིས་མི་ཆོག་པར་རྩོམ་གྱི་ལག་ལེན་ལ་སྦྱོར་ཤེས་པ་དགོས། རྩོམ་འབྲི་བའི་སྐབས་སུ་
ཡང་ཚིག་རྒྱུན་གྱི་ཁྱད་ཆོས་ཐོན་པ་ཙམ་ལ་དམིགས་ནས་བརྗོད་བྱ་གང་འགབ་རེ་འཇོག་
པའི་སྙན་ངག་གི་རྩོམ་རྒྱུག་འབུལ་བ་ལྟ་བུ་མིན་པར། བརྗོད་བྱ་གཙོ་བོར་བྱས་ནས་དེའི་
དོན་སྟོན་པའི་དགོས་མཁོ་དང་བསྟུན་ནས་ཉམས་ཁྱད་མཚར་ཐོན་པའི་ཚིག་དང་ཚིག་
རྒྱུན་བཙལ་དགོས། དེ་ཡང་འཇིག་རྟེན་ན་ཕོ་མོ་དང་། ལུས་བོང་ཆེ་ཆུང་དང༌། ལོ་
ན་རྒན་གཞོན། ཤ་མདོག་དཀར་སྨུག་སོགས་དང་བསྟུན་ནས་གང་ལ་གང་འཚམས་ཀྱི་
གོས་རྒྱན་སྤྲས་པ་བཞིན་དུ་ཚིག་དང་ཚིག་རྒྱན་ཡང་བརྗོད་བྱའི་ནང་དོན་དང་འཚམ་པར་
སྦྱོར་བ་གལ་ཆེ་ཞིང་། དེ་ལྟ་མིན་ན་སྤྲང་མོ་རྒྱལ་པོའི་བཙུན་མོར་གྱུར་ནས་གཟབ་སྤྲས་
བྱེད་པ་བཞིན་གོས་རྒྱན་རིན་ཐང་གང་ཆེ་དང་། གོས་ཀྱི་སྟེང་དུ་གོས་དང་། རྒྱན་གྱི་
སྟེང་དུ་རྒྱུན་བརྩེགས་ན་དར་ཟབ་དང་རིན་ཆེན་རྒྱན་ཆ་བཤམས་སྟོན་བྱས་པ་ལྟ་བུར་གྱུར་
ནས་ལུས་ཀྱི་མཛེས་སྡུག་སྒྲིབ་པའི་ཚུལ་ལས་མ་འདས་སོ། ། སྔོན་དུས་རྒྱ་གར་གྱི་ཡུལ་ཆོས་
དང༌། དེང་སང་ཕྱི་གླིང་ན་དར་ཆེ་ཞིང་རྒྱལ་ཁབ་ནང་ཁུལ་དུ་ཡང་རིམ་གྱིས་དར་གྱིན་
ཡོད་པའི་བུད་མེད་ཀྱི་གོས་རྒྱན་སྤྲས་སྟངས། གོས་སྲབ་ཅིང་ལུས་དབྱིབས་ཀྱི་ཁྱད་པར་
གསལ་བར་མངོན་པ་དང་། རྒྱུན་ཉུང་ཟད་ཅིག་ལས་མི་འདོགས་པས་ལུས་ཀྱི་ལྷན་སྐྱེས་
ཀྱི་མཛེས་སྡུག་གི་ཁྱད་ཆོས་མངོན་གསལ་དུ་མཐོང་བའི་ཚུལ་འདིས་རྩོམ་ཉམས་འདོན་
ཚུལ་དང་ཚིག་རྒྱན་སྦྱོར་ཚུལ་ལ་ཡང་རིག་སྒོ་མི་འདྲ་བ་ཞིག་བཏོད་ཡོད་དེ། འཇིག་རྟེན་
ན་གྲགས་ཤིང་རབ་ཏུ་གསལ་བར་བརྗོད་པ་ནི་སངས་རྒྱས་ཀྱི་གསུང་དབྱངས་ཡན་ལག་
དྲུག་ཅུའི་ཡ་གྱལ་གཅིག་ཏུ་བརྩིའོ། །རྩོམ་རིགས་གང་ཡིན་ཡང་སྨྲ་བརྗོད་ཀྱི་ཚིག་ལས་གྲུབ་
པ་ཡིན་ལ་ཚིག་སྦྱོར་བྱེད་སྟངས་ཤེས་དགོས་ན། སྐད་ཡིག་གི་གཞི་རྩ་བཟང་ཙམ་ཞིག་
འཆགས་དགོས། དེ་ཡང་སྐད་ཀྱི་དབང་དུ་བཏང་ན་མི་རིགས་ཐུན་མོང་གི་སྤྱི་སྐད་དང་།
ཡུལ་བྱེ་བྲག་པའི་ཡུལ་སྐད་གཉིས་ཡོད་ལ་སྤྱི་སྐད་ནི་སྐད་རིགས་གང་ཡིན་ཀྱང་ཐོག་མར་
ཁྱབ་ཆེ་བའི་ཡུལ་སྐད་ཅིག་གཞིར་བཟུང་ནས་ཡི་གེར་བཏབ་ཅིང་། སྲིད་དོན། ཚོང་
207



E
AS
r
ལས་ཆོས་ལུགས་རིག་གནས་སོགས་ཀྱི་སྟེང་དུ་ཡུན་རིང་པོར་བེད་སྤྱད་ནས་ཁྱབ་ཆེ་བར་
སོང་ཞིང་སྐད་ཡིག་དེའི་ས་ཁོངས་སུ་ཡུལ་གྱི་ཁྱད་པར་མེད་པར་ཕན་ཚུན་བརྡ་འཕྲོད་པའི་
སྐད་ཆ་ཞིག་ཡིན་ལ། ཡུལ་སྐད་ཅེས་པ་ནི་ས་ཆ་སོ་སོའི་རྒྱུན་སྤྱོད་ཀྱི་ཁ་སྐད་ཀྱི་མིང་ཡིན།
དེ་ཡང་ཡུལ་དུས་ཀྱི་དབང་གིས་མིང་ཚིག་གི་སྒྲ་གདངས་སྟེང་ནས་ཁྱད་ཤོར་བ་མ་གཏོགས།
བརྡའི་མིང་གཞི་དང་། ཚིག་སྦྱོར་བྱེད་ཚུལ་གྱི་བརྡ་སྤྲོད་རྣམ་གཞག་སྟེང་ནས་སྐད་་
རིགས་གཅིག་གི་ཡུལ་སྐད་ཕན་ཚུན་ཁྱད་པར་ཡོད་པ་མིན་ནོ། ། རྩོམ་གྱི་ནང་དུ་ངེས་པར་
ཐུན་མོང་དུ་བེད་སྤྱོད་པའི་སྤྱི་སྐད་དམ་ཡིག་སྐད་ཚད་ལྡན་དེ་བཀོལ་དགོས་ཤིང་གལ་ཏེ་
ཡུལ་སྐད་ཀྱིས་བྲིས་པའམ། ཡུལ་སྐད་བསྲེས་མང་ན་ཡུལ་དེའི་མི་ལས་ཡུལ་གཞན་གྱི་མི་
རྣམས་ཀྱིས་མི་གོ་བས་སྤྱི་ཚོགས་ལ་ཕན་འདོགས་ཕུལ་ཆུང་ངོ༌། །དེང་སང་མི་ལ་ལས་ཡིག་
སྐད་ནི་ཁ་སྐད་དང་བར་ཐག་རིང་ཞིང་མང་མང་གིས་མི་གོ་བས་ཁ་སྐད་ལྟར་འབྲི་དགོས་
ཟེར། དེ་ནི་ཡི་གེ་དང་ཁ་སྐད་གཉིས་ཀྱི་རང་རང་གི་ཁྱད་ཆོས་དང་འགལ་འབྲེལ་སོགས་
ལ་དཔྱད་པ་མ་ཞུགས་པའི་གཏམ་ཡིན་ལ། ཡིག་སྐད་དང་ཁ་སྐད་ལ་ཁྱད་པར་ཡོད་པ་
ཡང་ཤིན་ཏུ་བདེན། ཁྱད་པར་ཡོད་ས་ཡང་མདོར་བསྡུས་ན་གསུམ་སྟེ། དང་པོ།
ཡིག་ངོའི་སྒྲ་དང་ཡུལ་སྐད་ཀྱི་སྒྲའི་ཁྱད་པར། གཉིས་པ། ཐ་སྙད་མང་ཉུང་གི་ཁྱད་
པར། གསུམ་པ། བཟོ་བཅོས་བྱས་མ་བྱས་ཀྱི་ཁྱད་པར་རོ། །དང་པོ། ཡིག་སྐད་
དང་ཁ་སྐད་གཉིས་སྒྲ་མི་འདྲ་ས་ཡོད་པ་དེ་བོད་ཡིག་ཁོ་ནའི་སྐྱོན་མིན་ལ། དབྱིན་ཇི་
དང་ཨུ་རུ་སུ་སོགས་ཀྱི་སྦྱོར་ཀློག་ཅན་གྱི་ཡིག་རིགས་ཕལ་ཆེར་ལ་གནས་ཚུལ་དེ་འདྲ་ཡོད།
དེའི་རྒྱུ་མཚན་ཡང་ཁ་ སྐད་ཀྱི་སྒྲ་གདངས་ནི་ཡུལ་དུས་ཀྱི་དབང་གིས་འགྱུར་སླ་ཞིང་།
ཡིག་གཟུགས་ཀྱི་སྡེབ་སྦྱོར་ནི་གོམས་གཤིས་ཀྱི་རྣམ་གཞག་གཏན་ཆགས་ཤིག་ལ་བརྟེན་
དགོས་པས་ཡུལ་དུས་ཀྱི་སྒྲ་གདངས་ལྟར་འགྱུར་ཆེན་གོམས་གཤིས་ཀྱི་རྣམ་གཞག་ཞིག་
ནས་བརྡ་སྤྲོད་པའི་ནུས་པ་ཉམས་འགྲོ་བ་ལས་འོས་མེད་དོ། །དེའི་གནད་ཀྱིས་ཁ་སྐད་ཀྱི་
སྒྲ་ཇི་ལྟར་འགྱུར་ཡང་ཡི་གེའི་སྡེབ་སྦྱོར་ལ་གཏན་ཆགས་རང་བཞིན་ཞིག་དགོས་པ་ཡིན།
དེང་སང་གི་དབྱིན་ཇིའི་སྐད་དང་དབྱིན་ཡིག་གི་སྡེབ་སྦྱོར་གྱིས་མཚོན་པའི་སྒྲ་གདངས་
གཉིས་མི་འདྲ་ས་ཤིན་ཏུ་མང་བ་ཡང་ཡིག་གཟུགས་ཀྱི་སྡེབ་སྦྱོར་མ་བསྒྱུར་བར་གནའ་སྲོལ་
ལྟར་བྱེད་པའི་རྒྱུ་མཚན་ཁྱད་པར་ཅན་དེ་འདྲ་ཞིག་ལ་ཐུག་ཡོད་པ་ཡིན། གཉིས་པ་ནི།
ཁ་སྐད་ལ་འཚོ་བར་མཁོ་བའི་ཐ་སྙད་ཉུང་ཤས་ཤིག་ལས་མེད་ལ། ཡིག་ངོར་རིག་གནས་
ཇི་ལྟར་དར་ཆེ་ན་ཐ་སྙད་ཡང་དེའི་ཚོད་ཀྱིས་མང་བ་ཡིན། རིག་གནས་ཀྱི་ཐ་སྙད་མང་
བོར་སྦྱངས་པ་མ་བྱས་པའི་མི་དམངས་ཕལ་གྱིས་མི་ཤེས་པར་མ་ཟད། མཁས་པ་རྣམས་
ཀྱང་རང་ལ་རྒྱུས་མེད་པའི་རིག་གནས་ཕྱོགས་ཀྱི་ཐ་སྙད་དེ་དག་ག་ལ་ཤེས། དེ་ཡང་ཡིག་
208



སྐད་དང་ཁ་སྐད་མི་འདྲ་ས་ཞིག་ཡིན། གསུམ་པ་ནི། གདོད་མའི་རྣམ་པར་གནས་
པའི་མང་མང་གི་ཁ་སྐད་དང་མཁས་པ་རྣམས་ཀྱིས་ཞིབ་ཚགས་བྱས་པའི་ཡིག་སྐད་ཀྱི་ཁྱད་
པར་ཏེ། སྔ་མ་ནི་བཞུ་བཏུལ་མ་བྱས་ཤིང་། དྭངས་སྙིགས་མ་ཕྱེ་བའི་གསེར་བྱེ་ལྟ་བུ་
དང༌། ཕྱི་མ་ནི། གསེར་མགར་གྱི་ལག་རྩལ་ལས་བྱུང་བའི་གསེར་གྱི་བཅའ་ལག་ལྟ་བུ་
ཡིན། དེ་གཉིས་ཁྱད་པར་ཡོད་ཀྱང་དམངས་ཁྲོད་དུ་ཡི་གེ་དང་རིག་གནས་ཁྱབ་གདལ་
དུ་སྤེལ་ཏེ་མང་མང་གི་ཁ་སྐད་ཀྱི་ཆུ་ཚད་ཇེ་མཐོར་གཏོང་བ་ལས། ཡིག་སྐད་ཀྱི་ཆུ་ཚད་
མར་ཕབ་ནས་ཁ་སྐད་དང་བསྟུན་དགོས་པ་ཞིག་ག་ལ་ཡིན། དེ་འདྲ་མིན་པར་མ་ཟད།
སྒྱུ་རྩལ་རྩོམ་རིགས་ཀྱི་སྐད་ཆ་ནི་སྤྱིར་བཏང་གི་རྩོམ་རིགས་ལས་ཀྱང་གྲིམས་ཤ་ཆེ་ཞིང་།
ངོས་གཙང་བ། མཛེས་ཉམས་དང་རྣོ་དབལ་ཆེ་བ་སོགས་སྒྱུ་རྩལ་གྱི་ཁྱད་ཆོས་མང་པོ་
ཞིག་ཚང་དགོས་པ་ཡིན། དེ་ཡང་ཡི་གེ་ནི་གོམས་གཤིས་ཀྱི་རྣམ་གཞག་ལ་བརྟེན་དགོས་
ཏེ། ཡིག་ངོའི་མིང་ཚིག་གི་སྡེབ་སྦྱོར་བྱེད་སྟངས་གོམས་གཤིས་སུ་ཆགས་པ་དེ་དོར་ནས་
ཡུལ་སྐད་རེ་ཟུང་དང་བསྟུན་ཁུལ་བྱས་ནས་ཁ་ལ་གང་ཡོང་ལག་ལ་ཅི་ཐེབས་བྲིས་ན།
ཡིག་ལོང་ཕར་ཞོག་མཁས་པ་རྣམས་ཀྱིས་ཀྱང་མི་གོ་བས་རྩོམ་རིགས་དེ་ལ་རིན་ཐང་ཅི་ཡོད་
གནམ་སྔོན་པོས་ཤེས། དེང་སང་གི་རྩོམ་རིགས་ནང་དུ་ཡི་གེ་ལ་དག་ཆ་མེད་པ་དང་ཚིག་
གི་སྦྱོར་སྟངས་བོད་སྐད་དང་མི་མཐུན་པ་དང་ཡུལ་སྐད་ཉག་ཉོག་བསྲེས་པ་མང་དུ་ཡོད་
པས་ནང་དོན་ཅུང་ཟད་ལེགས་པའི་རིགས་ཀྱི་རིན་ཐང་ཡང་ཆེ་ཆེར་བཅག་འདུག་གོ །
འོ་ན་རྩོམ་གྱི་ནང་དུ་ཡུལ་སྐད་གཏན་ནས་བཀོལ་མི་རུང་ངམ་ཞེ་ན། དེ་ཡང་མིན་ཏེ་
ཡུལ་སྐད་ནང་ན་རིན་ཐང་ཡོད་པའི་བརྡ་གསར་རྙིང་མང་དུ་ཡོད། སྔོན་གྱི་གསུང་རྩོམ་
དང་དག་ཡིག་ནང་ན་མེད་ཀྱང་དོན་སྟོན་པ་ལ་ཉེ་བར་མཁོ་བའི་མིང་ཚིག་ཡུལ་སྐད་ལ་
ཡོད་ན་ཡུལ་སྐད་ལས་བླངས་ཏེ་ཁ་གསབ་བྱེད་པ་འཇིག་རྟེན་སྤྱིའི་འགྲོ་ལུགས་ཡིན། དེ་
འདྲ་སྔོན་གྱི་ཚད་ལྡན་མཁས་པའི་གསུང་ན་ཡང་མང་དུ་ཡོད། དཔེར་ན་རྡོ་སྤྱིས་དགེ་
བཤེས་རིན་པོ་ཆེའི་གསུང་རྩོམ་ནང་ན་ང་ལ་ང་དང་ངེ་ཞེས་བྲིས་ཡོད་པ་ཡང་ཡོད་དེ།
ལྕང་ལོ་ཅན་གུང་སྐུ་ཕྱོགས་ལ་གནང་བའི་ཡི་གེར། ང་གཉིས་ཚེ་འདིར་མཇལ་བར་མ་
གྱུར་ན། །ངུ་བ་སྤངས་པའི་བདེ་ལྡན་ལྗོངས་ཤིག་ནས། ། ངེ་ཁྱོད་མེད་པར་བརྩེ་བའི་
མཛའ་གྲོགས་སུ། །ངོ་ཤེས་བཞིན་དུ་འཕྲད་པའི་སྨོན་ལམ་འདེབས། །ང་ངེ་བརྡ་དག་
འདི་འདྲ་ཡོད་མོད་ཀྱང་། །ངུ་ངག་སྐྱོང་བའི་བྱིས་པས་ག་ལ་ཤེས། །ངེ་རང་ལྟ་བུར་གཞུང་
མང་ལྟོས་ཤིག་དང་། ། པོ་ཏི་བརྒྱ་སྟོང་སྙིང་ལ་ས་ལེར་འཆར། ། ང་ནི་ཡུལ་གྱི་བྱེ་བྲག་
འགའ་ན་ཡོད། །ངུ་ནི་བོད་རིགས་ཀུན་གྱི་ཐུན་མོང་སྟེ། །དེ་ཡང་སྒྲ་རྒྱུན་མང་པོར་སྣང་ངོ་
ཞེས། །ངོ་ཤེས་ནང་མར་དངོས་མའི་གསང་གཏམ་བསྒྲགས། །ཞེས་པ་ལྟ་བུ་དང་གཞན་
209



ས
ཡང་། ཞང་སྟོན་བསྟན་པ་རྒྱ་མཚོའི་གསུང་རྩོམ་དང་། ཞབས་དཀར་ཚོགས་དྲུག་
རང་གྲོལ་གྱི་མགུར་གླུ་སོགས་ཀྱི་ནང་ན་ཡང་གོ་བདེ་ཞིང་དོན་ལ་འབྱོར་ཚབས་ཆེ་བའི་ཕལ་
སྐད་ཡུལ་སྐད་མང་དུ་ཡོད། འོན་ཀྱང་ཕལ་སྐད་ཡུལ་སྐད་ཀྱི་ཐ་སྙད་ཡི་གེར་འདེབས་ཚེ་
སྒྲ་གདངས་ལ་ཞིབ་ཏུ་བརྟགས་ནས་བརྡ་སྤྲོད་ཡི་གེའི་རྣམ་གཞག་དང་མི་འགལ་བ་ཞིག་
བྱེད་དགོས་ཤིང་། ཡུལ་ལུང་ཁ་ཤས་ཀྱི་སྒྲ་འདོན་སྟངས་དང་བསྟུན་ནས་རང་འདོད་དུ་.
འབྲི་མི་རུང་། ལྷག་པར་ཡོད་པ་རེད་དང་། ཡིན་སྟབས་ལྟ་བུ་ཡིག་སྐད་ལ་ཡོད་བཞིན་
དུ་ཡུལ་སྐད་ལ་བསྟུན་ནས་ཡོག་རེད་དང་། ཡིན་ཙང་ལྟ་བུའི་བརྡ་ལོག་དེ་འདྲ་སྤེལ་བ་
ལ་དགོས་པ་ཡོད་པར་མ་མཐོང་ངོ༌། །གལ་ཏེ་ཡུལ་ལུང་སོ་སོའི་མི་རྣམས་ཀྱི་རང་མཚན་གྱི་
ཁྱད་ཆོས་མཚོན་ཕྱིར་ཡུལ་ལུང་གི་ཐ་སྙད་ཚིག་སྐྱག་བཀོལ་ན་ཡང་། མཇུག་མཆན་་་
འགོད་པའི་ཐབས་ལ་བརྟེན་ནས་མང་མང་ལ་གོ་བརྡ་འཕྲོད་པར་བྱེད་དགོས། སྤྱི་་་
ཚོགས་འཕེལ་རྒྱས་སུ་དངོས་རྫས་གསར་བ་མང་དུ་བྱུང་བ་དང༌། ཚན་རིག་རིག་གནས་
གསར་བ་སྔོན་ཆད་མཐོང་ཐོས་ཀྱི་ཡུལ་དུ་མ་གྱུར་པ་གྲངས་ལས་འདས་པ་ཞིག་བྱུང་བར་
བརྟེན། སྤྱི་ཚོགས་ཀྱི་འཚོ་བའི་ཁྱབ་ཁོངས་སུ་དངོས་དབང་གིས་ཐ་སྙད་གསར་བ་མང་
པོ་ཞིག་བཀོལ་དགོས་པ་བྱུང༌། ་ ཉེ་ལམ་ལོ་ངོ་སུམ་ཅུ་ལྷག་གི་རིང་ལ་བོད་སྐད་ཀྱི་ཐ་སྙད་
གསར་བ་རྒྱལ་ཁབ་ཕྱི་ནང་ཀུན་ཏུ་གསར་བཟོ་གསར་བསྒྱུར་མང་དུ་བྱུང་ཞིང་། དེའི་
ནང་ན་དོན་ལ་འབྱོར་ཚབས་ཆེ་ཞིང་། བོད་སྐད་ཀྱི་མིང་ཚིག་གྲུབ་ཚུལ་གྱི་རྣམ་གཞག་
དང་མཐུན་པའི་ཐ་སྙད་བཟང་པོ་མང་དུ་ཡོད་ལ། ཐ་སྙད་སྦྱོར་ཚུལ་བོད་སྐད་ཀྱི་རྣམ་
གཞག་དང་མི་མཐུན་ཞིང་། བསྒྱུར་བྱའི་གོ་དོན་ཇི་ལྟ་བ་བཞིན་དུ་ཐོན་མེད་པའམ་
འགྱུར་ལོག་ཏུ་གྱུར་པ་དང་། གཞན་སྐུད་ཐད་འགྱུར་གྱི་ངན་ཤན་ཤོར་བ་དང༌། རང་
སྐད་ཀྱི་སྟེང་དུ་མཚོན་ནུས་བཞིན་དུ་གཞན་སྐད་ཀྱི་སྒྲ་བསྲ་མ་བསྲེ་བྱས་པ་དང་། ས་
མིང་མི་མིང་ཚན་རིག་འཕྲུལ་འཁོར་སོགས་ཀྱི་མིང་ཕྱི་རྒྱལ་གྱི་སྐད་ཇི་ལྟ་བ་བཞིན་དུ་བོད་
ཡིག་གིས་མཚོན་ཐུབ་བཞིན་དུ། ཕྱི་ཡིག་གི་བརྡ་ལོག་པའི་རྒྱ་སྐད་ལྟར་ཚིག་ལོག་བརྡ་
ལོག་སྤེལ་བ་སོགས་ཉོག་རྫོབ་ཤིན་ཏུ་མང་བས། རྩོམ་པ་བ་རྣམས་ནས་མིང་ཚིག་གསར་
བ་བེད་སྤྱོད་དུས་བརྟག་དཔྱད་འདོར་ལེན་མ་བྱས་པར་ཐ་སྙད་གསར་བའི་ཚིག་མཛོད་
དང༌། བསྒྱུར་རྩོམ་ཉག་ཉོག གསར་ཐོས་ཚགས་དཔར་སོགས་ཀྱི་སྟེང་དུ་རིག་ཚད་
རྩོམ་ཁྲོད་དུ་བཞག་ན། རྩོམ་སྐད་ཚད་ལྡན་དུ་འགྱུར་བའི་ཕྱོགས་ལ་གནོད་པར་གོར་མ་
ཆག དེའི་སྟབས་ཀྱི་རྩོམ་འབྲི་བའི་སྔོན་ལ། ། སྐད་ཡིག་ཕྱོགས་ཀྱི་རྩ་བའི་ཤེས་བྱ་སུམ་
རྟགས་དག་གསུམ། སྙན་ངག་རྩོམ་གཞུང་སོགས་ལ་བརྡར་ཤ་བཅད་ཅིང་། ཡིག་སྐྱོན་
ཚིག་སྐྱོན་མི་འབྱུང་བ་ཞིག་མ་མཐའ་བྱ་དགོས། ཆ་རྐྱེན་དེ་མ་འཚགས་ན་རེ་ཞིག་ཕྱོགས་
210



དེར་འབད་པ་ལས་ཆ་རྐྱེན་མེད་པར་རྣམ་རྒྱལ་ཁང་བཟང་འཐིབ་པའི་ལས་ལ་འཇུག་པར་
མི་བྱའོ། །
211



སྙན་ཚིག་རྒྱ་མཚོའི་གསར་སྐྱེས་མེ་
ཏོག་ཅེས་པའི་རྩོམ་ལ་ཅུང་
ཟད་དཔྱད་པ།
1986ལོའི《བོད་ཀྱི་རྩོམ་རིག་སྒྱུ་རྩལ།» དེབ་བཞི་པར་འཁོད་པའི་སྙན་ཚིག་རྒྱུ་
མཚོའི་གསར་སྐྱེས་མེ་ཏོག་ཅེས་པའི་སྙན་ཚིག་དཔྱད་གཏམ་དེའི་ནང་དོན་དང་ཚིག་གི་
སྦྱོར་ སྟངས་གང་ལ་བལྟས་ཀྱང་ན་གཞོན་གསར་སློབ་ཅིག་གིས་ བྲིས་ པར་ མངོན་པས།
རྩོམ་རིག་ལ་དགའ་ཞིང་དེའི་ཕྱོགས་ལ་ཞིབ་འཇུག་བྱེད་འདོད་པའི་ཀུན་སློང་ཡག་པོ་རེད།
ཕྱིན་ཆད་ཀྱང་འབད་བརྩོན་ལྷོད་མེད་བྱས་ན་གྲུབ་འབྲས་བཟང་པོ་འཐོབ་ངེས་ཞེས་སྐུལ་
སློང་བཏང་ནས་བཏང་སྙོམས་སུ་འཇོག་འོས་ཀྱང་། དེང་སང་གི་ན་གཞོན་ཁྲོད་ན་སློབ་
གཉེར་གྱི་གཞི་བརྟན་པོ་ཞིག་མ་ཐིངས་ཤིང་། རང་གཞན་གྱི་ཡིག་རིགས་དང་རིགས་
པའི་གཞུང་ལུགས་གང་ལ་ཡང་ངེས་ཤེས་གཏིང་ཚུགས་ཀྱི་གོ་བ་མ་ལོན་པར། རང་སྣང་
གང་ཤར་གྱིས་འོལ་ཚོད་དང་དཀྱོགས་བཤད་སྣ་ཚོགས་བྱེད་ཅིང་། རང་གི་རིག་གནས་
ཀྱི་རྒྱུན་བཟང་པོ་དོར། གཞན་གྱི་ལེགས་ཆ་ཡང་མ་ལོན་པར། གསར་མིན་རྙིང་མིན་
ལྷ་མིན་འདྲེ་མིན་གྱི་ལམ་ཕུང་གསུམ་ཞིག་ལ་མ་བརྟགས་ཉམས་དགས་བགྲོད་པ་མང་ཞིང་།
ལ་ལས་ད་དུང་དེ་ལ་དུས་རབས་གསར་བ་དང་། ཚན་རིག་སོགས་དང་མཐུན་པའི་ལྟ་
སྤྱོད་དང་རྩོམ་རིག་ཡིན་ཞེས་གཏན་ཚིགས་ལྟར་སྣང་གི་སྒྲུབ་བྱེད་བཙལ་ནས་འཐད་ལྡན་
དུ་སྒྲུབ་ཐུབ་ཐུབ་བྱེད་ཀྱིན་ཡོད་ལ། དེ་ནི་མི་རིགས་རང་གི་རིག་གནས་ཀྱི་སྲོལ་རྒྱུན་
བཟང་ པོ་ མི་ ཉམས་ པར་ འཛིན་ ཅིང༌ སྤེལ་ བའི་ ལམ་ གྱི་ གོལ་ ས་ ཆེ་ ཤོས་ སུ་ སྣང་ བས།
བཏང་སྙོམས་སུ་འཇོག་མི་རུང་ཞིང་། ལྷག་པར་རྩོམ་འདིའི་ནང་ན་མར་ཁེ་སི་རིང་
ལུགས་ཀྱི་དངོས་གཙོ་སྨྲ་བའི་ལྟ་བ་ལྟར་ན་ཞེས་རིགས་པའི་གཞུང་ལུགས་ཀྱི་ཁུངས་བཙན་
པོ་ཞིག་དང་བསྟུན་ནས་བཤད་ཁུལ་བྱས་ཡོད་པས། མར་ཁེ་སིའི་ལྟ་བ་དང་བོད་རང་གི་
རིགས་པའི་གཞུང་ལུགས་ལ་གོ་ཐོས་ཉུང་བའི་ན་གཞོན་ཚོགས་ལ། ཁོ་རང་གི་སྐད་ཆ་
ལྟར་ཐོམ་ཐོམ་དུ་གྱུར་པའི་ཐེ་ཚོམ་བསྐྱེད་སྲིད་པས། ལྷག་བསམ་དག་པས་ལེགས་ཉེས་
212



བདེན་རྫུན་འབྱེད་པའི་གཏམ་འགའ་ཞིག་གླེང་བར་འདོད་དོ། །
དང་པོ། ཚིག་ལ་དཔྱད་པ།
ཐོན་དང་ཐོན་བཞིན་པའི་གསར་སྐྱེས་བྱ་དངོས་དང་མི་སྣ་དེ་ཚོ་སྙན་རྩོམ་གྱི་ནང་དུ་
ཇི་མ་ཇི་བཞིན་སྒྱུ་རྩལ་གྱི་རང་བཞིན་ལྡན་པའི་ངང་ནས་མངོན་པར་བྱེད་རྒྱུར་སྔོན་ཡོད་ཀྱི་
སྙན་རྩོམ་ཐབས་ཤེས་གཅིག་པུས་ལས་འགན་དེ་ཡོངས་སུ་ལེགས་གྲུབ་ཡོང་བར་དཀའ།།
སྔར་ལུགས་སྙན་རྩོམ་གྱི་ཐབས་ཤེས་ཁོ་ནར་བརྟེན་ནས་འཚོ་བ་གསར་བ་མཚོན་པར་བྱེད་
མཁན་གྱི་རྩོམ་པ་པོ་རྣམ་པར་ཆེས་མི་སེམས་འགུགས་པའི་སྒྱུ་རྩལ་གྱི་གཟུགས་སྙན་གསར་
སྐྲུན་བྱེད་རྒྱུའི་སེམས་ཤུགས་ཆེ་ཡང་སྔོན་ཡོད་ཀྱི་སྙན་རྩོམ་ལྟར་ན་ཚིག་སྦྱོར་གྱི་ཐད་ལ་སྐད་
གསར་ཁ་སྐད་དང་བྲལ་བའི་མངོན་བརྗོད་བརྡ་རྙིང་གིས་སྤུད་དགོས་ལ། ཚིག་བཅད་
ལ་ཡིག་འབྲུ་མང་ཉུང་མ་ཤོར་བར་སྡེབ་སྦྱོར་གྱི་ལུགས་དང་མཐུན་དགོས་པ་སོགས་ཀྱི་
འགལ་མི་ཆོག་པའི་བཀག་རྒྱ་དེ་ཚོ་སྙན་ངག་པའི་གཟུགས་བརྙན་བསམ་གཞིགས་ཀྱི་གྲུ་མོ་
དེ་གསར་རྩོམ་གྱི་རྒྱ་མཚོར་ཅི་དགར་བསྐྱོད་རྒྱུར་འགལ་རྐྱེན་བཟོས་ནས་མི་རྣམས་ཀྱི་རྙོག་
འཛིང་གི་བསམ་བློ་དང་སྣ་ཚོགས་ཀྱི་འཚོ་བ་ཇི་བཞིན་བདེ་བླག་ཏུ་མཚོན་པར་བྱ་རྒྱུ་ནི་
ཆེས་དཀའ་བའི་གནས་སུ་གྱུར་ཞིང༌། ཞེས་ཚིག་སྦྱོར་ཡི་གེ་ཉིས་བརྒྱ་དང་བདུན་གྱི་ནང་
ན་བརྡ་ལོག་ཚིག་ལོག་ཏུ་གྱུར་པ་ཡི་གེ་དྲུག་ཅུ་ལྷག་ཙམ་བྱུང༌། རེ་རེ་བཞིན་བཤད་ན།
གསར་སྐྱེས་བྱ་དངོས་ཞེས་པ་དེ་མི་འགྲིག བོད་སྐད་རྣལ་མ་ལ་ གསར་སྐྱེས་དངོས་་
པོའམ། བྱ་བ་གསར་བྱུང་ཟེར་བ་ཡིན། བྱ་བ་དངོས་པོའི་ཁུངས་སུ་འདུ། བྱ་དངོས་
ཞེས་པ་རྒྱ་སྐད་ཐད་འགྱུར་གྱི་འགྱུར་ལོག་ཡིན། རང་བཞིན་ལྡན་པའི་ངང་ནས་ཞེས་
པའི་དོན་ཅི་ཡིན། བར་དེར་ངང་ནས་ཅི་ལ་ཐོབ། རང་བཞིན་དང་ལྡན་པར་མངོན་
པར་ཟེར་འདོད་པར་མངོན། འབྲེལ་སྒྲ་དང་དེ་ཉིད་སྟོན་པའི་ར་སྒྲ་གཉིས་རང་དབང་
དུ་འཇོག་ག་ལ་རུང༌། སྔོན་ཡོད་ཀྱི་སྙན་རྩོམ་ཐབས་ཤེས་ཞེས་པ་མི་འགྲིག སྔོན་ཆད་
ཀྱི་སྙན་ངག་རྩོམ་སྟངས་སམ། སྔོན་གྱི་སྙན་ཚིག་སྦྱོར་ཚུལ་ཟེར་དགོས། སྔོན་ཡོད་ཀྱི་
སྙན་རྩོམ་ཡིན་ན། རྩོམ་ལུགས་དང་རྩོམ་གཉིས་ཀྱི་ནང་གི་རྩོམ་ལ་གོ་དགོས་པས། ད་
ལྟའི་རྩོམ་གྱི་ལས་འགན་འགྲུབ་མི་འགྲུབ་ལ་འབྲེལ་བ་ཅི་ཡོད། ཐབས་ཤེས་ཞེས་པའི་
ཚིག་གིས་སྐབས་འདིར་དོན་ཅི་སྟོན། ཐབས་དང་ཤེས་རབ་དོན་ ཁ་ཁ་ཡིན། དེ་
གཉིས་མཉམ་དུ་སྦྱར་ནའང་སྒྲ་བཤད་སོ་སོར་འཇོག་རྒྱུ་ཡོད། རྒྱ་སྐད་ཀྱི་ཧྥང་ཧྥ་བསྒྱུར་
བ་ཡིན་ན། བྱེད་ཐབས་སམ་ཐབས་ཁོ་ནས་ཆོག རྣམ་པར་ཆེས་མི་སེམས་འགུགས་པ་
ཞེས་པ་ཤིན་ཏུ་རྫོབ། བོད་སྐད་རང་ལ་ཡིད་དྲང་བ་དང་། ཡིད་འཕྲོག་པ་ཟེར་གྱིན་
213



ཡོད། མི་སེམས་འགུགས་ཞེས་བཤད་སྲོལ་མེད། སྙན་ཚིག་གིས་ཡིད་དྲང་བའམ་ཡིད་
འཕྲོག་པ་ཡིན་ན། དྲང་བྱ་དང་འཕྲོག་བྱའི་སེམས་ནི་མིའི་སེམས་ལོས་ཡིན། དུད་
འགྲོ་དང་ནོར་ ས་ མེད་ པས། མི་ སེམས་ ཞེས་ ཁྱད་ འབྱེད་ པའི་ཚིག་མི་ དགོས་ སོ། །
གཟུགས་སྙན་ཞེས་པའང་ཡི་གེ་ནོར། དེ་ནི་དཔར་སྐྱོན་ཡང་སྲིད། སེམས་ཤུགས་ཆེ་
ཡང་ཞེས་པ་ཡང་འགྱུར་རྫོབ། རེ་འདུན་ཆེ་ཡང་ངམ། སྙིང་སྟོབས་ཆེ་ཡང་ཟེར་་་་
འདོད་པར་མངོན། སྔོན་ཡོད་ཀྱི་སྙན་རྩོམ་ལྟར་ན་ཟེར་བའང་མི་འཐད། སྔོན་དུས་
ཀྱི་སྙན་ངག་རྩོམ་སྟངས་ལྟར་ན་ཟེར་དགོས། སྐད་གསར་ཁ་སྐད་དང་བྲལ་བ། ཞེས་
པའི་དོན་ཅི་ཡིན། སྐད་གསར་ཁ་སྐད་དང་བྲལ་ཞེས་པ་ནི། སྐད་གསར་ལ་ཁ་སྐད་
མེད་ཅེས་པའི་དོན་ཡིན་ལ། སྐད་གསར་ལ་ཁ་སྐད་མེད་ཅེས་པ། རྒྱ་ཡིག་གི་བརྡ་མ་
འཕྲོད་པར་འགྱུར་ལོག་བྱས་པའི་སྐད་གསར་དེ་རིགས་ལ་ཟེར་བ་ཡིན་ན་ཤིན་ཏུ་འཕྲོད་དེ།
འགྱུར་ལོག་སྐད་གསར་དེ་རིགས་ཡིག་སྐད་ཁ་སྐད་གང་དང་ཡང་མི་མཐུན་ནོ། །འོན་ཀྱང་
སྐད་ གསར་ ཁ་ སྐད་ དང༌ བྲལ་ བའི་ མངོན་ བརྗོད་ བརྡ་རྙིང་ ཟེར་ལུགས་ ལ་བལྟས་ ན།
རྩོམ་པ་པོའི་ཞེ་འདོད་དེ་མིན་པ་འདྲ། སྐད་གསར་དང་ཁ་སྐད་དང་ཁ་བྲལ་བ་ཞེས་ཟེར་
འདོད་པར་མངོན། སྙན་ངག་ པའི་ གཟུགས་བརྙན་ ཞེས་ པ་ ཡང་ སྒྲས་ཟིན་ཚོད་ལ།
སྙན་ངག་པ་དངོས་མིན་ལ་སྙན་ངག་པའི་གཟུགས་བརྙན་ཙམ་ཞེས་པར་བསྟན། སྡོམ་
གསུམ་རབ་དབྱེ་ལས། དེས་ན་ཉན་ཐོས་ཐེག་པ་ནི། །ཉམས་ཀྱང་གཟུགས་བརྙན་ཙམ་
ཞིག་སྣང་། །རྡོ་རྗེ་ཐེག་པའི་བསྟན་པ་ལ། །གཟུགས་བརྙན་ཙམ་ཡང་མི་སྣང་ངོ་། །ཞེས་
པའི་གཟུགས་བརྙན་གྱི་དོན་ནི། དངོས་མིན་མིང་ཙམ་གྱི་དོན་ཡིན་ལ། མཁས་མིན་
མཁས་རློམས་ལ་མཁས་པའི་གཟུགས་བརྙན་དང་སྐད་བྲག་ངོར་བརྒྱབ་ནས་གྲགས་པའི་སྒྲ་
ལ་སྒྲ་བརྙན་ཟེར་བ་བཞིན་ནོ། །གལ་ཏེ་སྙན་རྩོམ་གྱི་བརྗོད་བྱ་སྣང་བརྙན་གྱི་རྣམ་པར་
ཤར་བ་དེ་ལ་ཟེར་བ་ཡིན་ན། བརྗོད་བྱའི་སྣང་བརྙན་ནམ་དོན་གྱི་སྣང་བརྙན་ཞེས་
བརྗོད་དགོས། སྙན་ངག་པའི་གཟུགས་བརྙན་ཞེས་པ་གོང་དུ་བཤད་པའི་དོན་དེ་ལས་
འགྲེལ་ ཚུལ་ གཞན་ ཞིག་ མེད་ དོ། ། བསམ་ གཞིགས་ ཀྱི་ གྲུ་ མོ་ ཞེས་ པ་ ཡང་ མི་ལེགས།
བསམ་གཞིགས་ནི་ཡོངས་གྲགས་བསམ་བཞིན་དུ་ཞེས་པའི་དོན་ཡིན་ལ། ཚིག་འདིའི་
གོང་འོག་གི་དོན་ལ་བརྟགས་ན་སེམས་ཀྱི་འཆར་སྣང་ངམ་སེམས་ཀྱི་འཕྲོ་འདུ་ཞིག་ལ་གོ་
དགོས་སོ། །འགལ་རྐྱེན་བཟོས་ནས་ཞེས་པ་ཡང་མི་འགྲིག འགལ་རྐྱེན་སུས་བཟོས།
བཀག་རྒྱུ་དེ་ཚོས་བཟོས་པ་ཡིན་ཟེར་ན། བཀག་རྒྱུ་ནི་སེམས་ཅན་མིན་པས་ཇི་ལྟར་
བཟོས། དེ་འགལ་རྐྱེན་དུ་གྱུར་པ་ཡིན་ན་དེ་ལྟར་ཟེར་དགོས། བཟོས་ཅི་ལ་འཐོབ།
མི་རྣམས་ཀྱི་རྙོག་འཛིང་གི་བསམ་བློ་ཅི་ལ་ཟེར་བ་ཡིན། མི་ལ་རྙོག་འཛིང་གི་བསམ་པ་
214



ཡོད་སྲིད། རང་ལ་རྙོག་འཛིང་གི་བསམ་པ་ཆེས་ཆེར་མང་སྲིད། འོན་ཀྱང་དྲན་པ་
ཉམས་མེད་ན་བསམ་ཚུལ་རྣམ་པ་སྣ་ཚོགས་ཡོད་ཀྱང་འགོ་རྔ་མེད་པའི་རྙོག་འཛིང་ཞིག་ག་
ལ་སྲིད། བརྒྱ་ལ་སྲིད་ཀྱང་རྙོག་འཛིང་དེ་རིགས་ སྙན་ཚིག་གི་བརྗོད་བྱར་བྱེད་པའི་
དགོས་པ་ཅི་ཡོད། རྙོག་འཛིང་གི་བསམ་པ་མཚོན་པའི་ཚིག་སྦྱོར་རྙོག་འཛིང་སྙན་རྩོམ་
གསར་བའི་ཁྱད་ཆོས་ཡིན་ན། སྙན་ཚིག་གསར་བ་དེ་རིགས་ཀྱང་ཨོ་མ་ཎི་པདྨ་ཧཱུྃ། སྣ་
ཚོགས་ཀྱི་འཚོ་བ་ཟེར་བ་ཡང་རྒོད་བྲོ། ལེགས་པའི་ལམ་དང་། མཛེས་པའི་མེ་ཏོག་
ཟེར་གྱིན་ཡོད་ཀྱང་། འཚོ་བ་སྣ་ཚོགས་ཟེར་བ་ལས་སྣ་ཚོགས་ཀྱི་འཚོ་བ་ཟེར་སྲོལ་མེད།
རྒྱ་ཡིག་ལ་ཚིག་གི་གོ་རིམ་དེ་ལྟར་ཡོད་པས། བོད་ཡིག་ལ་ཡང་དེ་ལྟར་བྲིས་པ་འཐད་ན།
འཐུང་ཐུག་པ། ཟོ་གོ་རེ་ཟེར་དགོས་ཏེ། རྒྱ་སྐད་ལ་ཁྲི་ཧྲུན་ཁྲི་མོ་མོ་ཞེས་གོ་རིམ་དེ་
ལྟར་ཡོད་པའི་ཕྱིར། གཞན་ཡང་རྩོམ་འདིའི་ཐོག་མཐའ་བར་གསུམ་ཀུན་ཏུ་བོད་སྐད་
དང་མི་མཐུན་པའི་འགྱུར་ལོག་ཚིག་སྐྱོན་ཤིན་ཏུ་མང་སྟེ། རེ་གཉིས་ཤིག་དཔེར་བརྗོད་
ཀྱི་ཚུལ་དུ་བཏོན་ན། ངེད་ཅག་སྤྱི་ཚོགས་རིང་ལུགས་ཀྱི་བོད་གསར་བ་འདི་ལྟ་བུའི་མི་
རྣམས་ཡིད་གཉིས་ཐེ་ཚོམ་སྐྱེ་དགོས་པའི་འཕོ་འགྱུར་བྱུང་ལ་ཞེས་བྱུང༌། བོད་གསར་བ་
འདི་ལྟ་བུའི་མི་རྣམས་ཞེས་པ་ཡང་། རྩོམ་པ་པོ་རང་ཉིད་ཀྱིས་རང་འགྲེལ་ཞིག་མ་
བརྩམས་ན་བདག་ཅག་གིས་འགྲེལ་རྒྱག་མི་ཤེས། རྒྱལ་ཁབ་ལ་འཕོ་འགྱུར་ཆེ་བ་དང་།
བོད་ལྗོངས་ལ་འཕོ་འགྱུར་བྱུང་བ་ཡང་མངོན་སུམ་ཚད་མས་གྲུབ། ཡིད་གཉིས་ཐེ་ཚོམ་
སྐྱེ་མི་དགོས་སོ། །ཡིད་གཉིས་ཐེ་ཚོམ་སྐྱེ་བའི་འཕོ་འགྱུར་ཞེས་པ་ནི་འཕོ་འགྱུར་བྱུང་ཡོད་
དམ་མེད་ཅེས་ཐེ་ཚོམ་སྐྱེ་བའི་དོན་ལས་གཞན་མི་སྲིད། ཐེ་ཚོམ་གྱི་དཔེ་ཞེས་པ་ཡོད་ཀྱང་
དེ་ནི་དཔེ་དཔེ་ཅན་མཚུངས་ཆེ་བར་སྟོན་པ་ཡིན་ལ་དོན་འདི་དང་འདྲ་ས་མེད་དོ། །དུས་
རབས་བརྒྱད་ཅུ་བའི་མིག་རྒྱང་གིས་བྱེ་ཐང་ནས་སྒྲུག་པའི་གསེར་དང་ཆུ་དཀྱིལ་ནས་
བླངས་པའི་འོ་མ་དང་འདྲ་བའི་སྙན་ཚིག་ཅེས་བྱུང༌། བྱེ་ཐང་ནས་གསེར་འཐུ་རྒྱུ་ཡོད་
སྲིད་ཀྱང་། ཆུ་དཀྱིལ་ནས་འོ་མ་བླངས་པ་ངེས་པར་མཚར། སྔ་ན་མེད་པའི་གསར་
སྐྲུན་ཡིན་པར་སྣང་། འོ་མ་ནུ་མ་ལས་བྱུང་བ་ཡིན་བསམ་ཡོད་ཀྱང༌། ཚན་རིག་གསར་
སྐྲུན་གྱི་ནུས་པ་བསམ་གྱིས་ཁྱབ་པས་ཁྲིགས་བཞགས་མེད། གལ་ཏེ་དུས་རབས་བརྒྱད་
ཅུ་བའི་མིག་རྒྱང་ནི་ཆུ་ནང་ནས་འོ་མ་ལེན་པ་ལྟ་བུ་ཡིན་ན། མིག་རྒྱང་དེ་དངོས་པོའི་
ཆོས་ཉིད་དང་འགལ་བའི་སྟོང་ཧམ་དུ་མི་འགྱུར་གྲང༌། འཚོ་བ་དངོས་ཀྱི་སྙིང་པོ་གཅིག་
ཏུ་སྤུངས་པ་དང་འདྲ་བའི་གསར་རྩོམ་སྙན་ངག་དེ་ཚོ་གལ་སྲིད་ཀློག་ལ་མཁས་པའི་སྐྱེས་པོ་
ཞིག་གི་ལྕེ་རྩེ་ནས་ཐོན་ན་ལོང་ལོང་དུ་གཡོ་བའི་དགའ་སྤྲོ་དང་། ཐོམ་ཐོམ་དུ་གྱུར་པའི་
ཐེ་ཚོམ་ཞེས་བྱུང་། སྙན་ངག་གི་བཟང་ངན་ཀློག་པ་པོའི་ལྕེ་རྩེ་ལ་ལྟོས་དགོས་པ་ཞིག་
215



མིན། སྙན་ ངག་ བཟང་ པོ་ ཀློག་ མི་ མཁས་ པའི་ སྐྱེས་ བུས་ བཀླགས་ ཀྱང་ སྙན་ཞིང་།
སྙན་ངག་རྫོབ་པོ་ཀློག་མཁས་པའི་སྐྱེས་བུས་བཀླགས་ཀྱང་ཇེ་བཟང་དུ་མི་འགྲོ་སྙམ་མོ། །
སྙན་ངག་རྩོམ་ལེགས་པ་ལ་བལྟས་ནས་དགའ་སྐྱོ་སོགས་ཀྱི་འདུ་ཤེས་སྐྱེ་མོད། ཐོམ་འགྲོ་
བ་དང་ཐེ་ཚོམ་སྐྱེ་བའི་དཔེ་མེད། ཐོམ་ཞིང་དྲན་པ་ཐོར་ནས་འདི་ཡིན་གང་ཡིན་ངོས་མི་
ཟིན་པའི་ཐེ་ཚོམ་སྐྱེད་པ་བཟང་པོ་ཡིན་བསམ་ན་ཐལ་བོང་ནང་གི་ད་དྷུ་ར་བརྐོས་ནས་
ཟོས་ན་ལས་སླ། སྙན་ངག་མཁན་པོས་རྩོམ་གྱི་སྡུག་དག་མི་དགོས་སོ། །གསར་ཐོན་སྙན་
ངག་དེ་ཚོ་ཡང་ཀུན་གསལ་ལྷ་ལམ་ནས་དབྱངས་ཅན་ལྷ་མོས་གློ་བུར་དུ་དོག་མོ་ས་ལ་
གཡུགས་པ་མིན་པར་ཞེས་བྱུང༌། དེ་ལ་དོགས་པ་བྱེད་མི་དགོས། རྒྱལ་ཡུམ་དབྱངས་
ཅན་ལྷ་མོ་ནི་རྒྱལ་བའི་ཆོས་སྐུའི་ཡོན་ཏན་ནམ་གཉིས་མེད་ཡེ་ཤེས་ཀྱི་རང་བཞིན་ཡིན་ལ།
ནམ་མཁའ་ལ་རྟེན་བཅས་ནས་ཉི་མ་བཞིན་དུ་འོད་སྐོར་རེ་བཞུགས་ཡོད་པ་ཞིག་མིན་ལ།
དགའ་ན་ཡར་འཇོག་དང་། མི་དགའ་ན་མར་འཕེན་བྱེད་པའི་ཆགས་སྡང་ཅན་ཞིག་
ཀྱང་མིན་ནོ། །ཡུར་ཟའི་འབྲས་བུ་འདོགས་ཐུབ་པ་དགོས་ན་ཞེས་བྱུང་། འབྲས་བུ་
འདོགས་ཞེས་འདོགས་མཁན་སུ་ཡིན། བཅོས་མའི་མེ་ཏོག་མགོ་ལ་བཏགས་པ་བཞིན་དུ་
འདོགས་པ་ཡིན་ནམ། འབྲས་བུ་ཆགས་པའི་དོན་ཡིན་ན། འཐོག་ཟེར་བ་ལས་་་་
འདོགས་མི་འཐོབ་བོ། །གསར་གཏོད་དང་བཅོས་བསྒྱུར་གྱིས་མིའི་རིགས་ལ་མདུན་སྐྱོད་
ཀྱི་ཁ་ཕྱོགས་སྟོན། གོང་འཕེལ་གྱི་སྟོབས་ཤུགས་སྤྲད། འབྱུང་འགྱུར་གྱི་བདེ་སྐྱིད་
གསལ་ཞེས་བྱུང༌། སྲིད་ཇུས་ཡང་དག་གིས་བཅོས་བསྒྱུར་དང་མདུན་དུ་བསྐྱོད་པའི་ཁ་
ཕྱོགས་སྟོན་ཟེར་ན་འགྲིག་མོད། བཅོས་བསྒྱུར་ནི་སྲིད་ཇུས་ཀྱིས་གཏན་ལ་ཕབ་པའི་
ལམ་དུ་བགྲོད་པ་ལས་ཕྱོགས་སྟོན་དུ་ག་ལ་འགྱུར། གོང་འཕེལ་གྱི་སྟོབས་ཤུགས་སྤྲོད་
མཁན་སུ་ཡིན།: སུ་ལ་སྤྲད། སྤྲོད་མཁན་བཅོས་བསྒྱུར་ཡིན་ཟེར་ན་དེ་ནི་སེམས་མེད་
ཡིན་པས་སྤྲོད་མི་ནུས། བཅོས་བསྒྱུར་ལ་བརྟེན་ནས་གོང་འཕེལ་དང་ནུས་པ་ཇེ་ཆེར་
སོང་བ་ཡིན་ན་གོང་འཕེལ་གྱི་ནུས་པ་བྱུང་ཟེར་བ་ལས་སྤྲད་ཅེས་བྱེད་པོ་གཞན་འབྲེལ་གྱི་
བྱ་ཚིག་མི་འཐོབ་བོ། །བདེ་སྐྱིད་ནི་མུན་པས་ཁེབས་པའི་གཟུགས་བཞིན་དུ་གསལ་བྱ་མིན་
ལ། བཅོས་བསྒྱུར་ཡང་ཉི་མའམ་སྒྲོན་མེ་ལྟ་བུའི་གསལ་བྱེད་མིན་པས། འབྱུང་འགྱུར་
གྱི་བདེ་སྐྱིད་ཇི་ལྟར་གསལ། གསལ་ནི་མངོན་པའམ་མཐོང་བའི་དོན་ཡིན་ཟེར་ན།
དེ་ཡང་མི་འཐད་དེ། འབྱུང་འགྱུར་ཡིན་ན་ད་ལྟའི་དུས་སུ་མེད་པ་ཞིག་ཡིན་ལ། མེད་
པ་དེ་ཇི་ལྟར་མཐོང་། མངོན་འགྱུར་མིན་པས་ཇི་ལྟར་མངོན། རྒྱུ་ལས་འབྲས་བུ་་
དཔོགས་ཐུབ་ན། དཔྱིད་དུས་ཀྱི་ས་བོན་ལས་སྟོན་དུས་ཀྱི་ལོ་ཏོག་ཡང་དཔོགས་ཐུབ་
པར་འགྱུར་རོ། །འབྲས་བུ་ལས་རྒྱུ་དཔོགས་ཐུབ་ཀྱང་། རྒྱུ་ལས་འབྲས་བུ་དཔོགས་མི་
216.



ཐུབ་པ། ཚད་མའི་དགོངས་པ་ཡིན་པར་ཤེས་པར་གྱིས་ཤིག གོང་དུ་ཚིག་ལ་ཅུང་
ཟད་དཔྱད་པ་འདི་ནི་གཞན་གྱི་ཚིག་སྐྱོན་འཚོལ་བ་ལ་དགའ་བ་མིན་མོད། ཚིག་སྦྱོར་དེ་
དག་གི་སྟེང་ནས་རྩོམ་པ་པོ་རང་ལ་སྙན་རྩོམ་ཐད་ནས་ལྟ་ཚུལ་དེ་འདྲ་ཡོད་པ་ཁག་མེད་
པར་ཤེས་པའི་ཆེད་དང་། བཀག་རྒྱ་ཡོད་པའི་ཚིགས་བཅད་ཕར་ཞོགས། བཀག་རྒྱ་
མེད་པར་རང་མོས་ཀྱིས་སྤེལ་ཆོག་པའི་ཚིག་ལྷུག་དེ་ཡང་རིག་གནས་ཀྱི་ཆུ་ཚད་ངེས་ཅན་
ཞིག་མེད་ན་འབྲི་ཐུབ་མི་ཐུབ་ཤེས་པའི་ཆེད་དང་། ཚིགས་བཅད་ཀྱི་སྟེང་ནས་དེང་དུས་
ཀྱི་གནས་ཚུལ་མཚོན་མི་ཐུབ་པ་ཚིགས་བཅད་ཀྱི་སྐྱོན་ཡིན་ནམ། རྩོམ་པ་པོའི་ཡོན་ཚད་
མི་འདང་བའི་སྐྱོན་ཡིན་ངོས་ཟིན་པའི་ཆེད་དང༌། རྩོམ་སྒྱུར་མཁན་དང་འབྲི་མཁན་
རྣམས་ཀྱང་རྩོམ་འབྲི་སྒྱུར་བྱེད་པ་ལ་ངེས་པར་ཤེས་དགོས་པའི་གཞི་རྩའི་ཤེས་བྱ་བརྡ་སྤྲོད།
སྙན་ངག་ ཚད་མ་དང་སྔོན་གྱི་མཁས་པའི་གསུང་རྩོམ་སོགས་ལ་ཆུ་འཁྱགས་ཁ་ལ་རྩམ་
སྐྱ་བཏབ་པ་ལྟ་བུ་མིན་པར་གོ་བ་གཏིང་ཚུགས་པའི་གཞི་འདིང་བ་གལ་ཆེ་བར་ཤེས་པའི་
ཆེད་དང་། རྩོམ་སྒྲིག་གི་འགན་ཁུར་པ་རྣམས་ཀྱང་མང་མང་གི་ཡིད་ཀྱི་ཟས་སུ་སྟོབ་པའི་
རྩོམ་རིག་གི་སྤུས་ཚད་ལ་ཉམས་འཇོག་གཟབ་དགོས་པར་ཤེས་པ་སོགས་ཀྱི་ཆེད་ཡིན་ལ།
དེ་ལྟ་མིན་ན་བོད་མཁས་པའི་སྙན་ངག་དཔེར་བརྗོད་ལ་དགེ་བཤེས་ཤེས་རབ་རྒྱ་མཚོས་
ཚིག་སྐྱོན་བསལ་བ་དང་། དཔའ་རིས་རབ་གསལ་ཚང་གི་འཇུ་དགག་ལན་ལ། འཇུ་
མི་ཕམ་པས་ཚིག་སྐྱོན་བཏོན་པ་ལྟ་བུ་སོགས་མཁས་པ་ཆེན་པོའི་གསུང་རྩོམ་ལ་ཡང་ཚིག་
སྐྱོན་འབྱུང་སྲིད་པས། གསར་སློབ་ཅིག་གི་རྩོམ་ལ་ཚིག་སྐྱོན་བཙལ་དགོས་དོན་ཅི་ཡོད། །
གཉིས་པ། དོན་ལ་དཔྱད་པ།
སྔོན་ཆད་ཀྱི་སྙན་རྩོམ་ལྟར་ན་ཚིག་སྦྱོར་གྱི་ཐད་ལ་སྐད་གསར་དང་ཁ་སྐད་དང་བྲལ་
བའི་མངོན་བརྗོད་བརྡ་རྙིང་གིས་སྤུད་དགོས་ཞེས་པ་ཚིགས་བཅད་ཀྱི་རང་བཞིན་ལ་་་
དཔྱད་པ་མ་བཏང་བར་འོལ་ཚོད་དུ་བྱས་པའི་གཏམ་སྟེ། སྙན་ཚིག་ཚིགས་བཅད་ལ་
སྐད་གསར་དང་ཁ་སྐད་བསྲེ་མི་རུང་བ་དང་། མངོན་བརྗོད་དང་བརྡ་རྙིང་གིས་སྤུད་
དགོས་པའི་ཁྲིམས་ལུགས་ཤིག་སུས་བཅོས། སྙན་ངག་གི་གཞུང་གང་དང་། མཁས་པ་
གང་གི་གསུང་ན་དེ་འདྲ་བཤད་ཡོད། གལ་ཏེ་སྔོན་དང་ད་ལྟར་གྱི་མིས་བརྩམས་པའི་
ཚིགས་བཅད་ནང་ན་དེ་འདྲའི་ཁྱད་ཆོས་ཡོད་ཟེར་ན། དེ་འདྲའི་ཁྱད་ཆོས་ཡོད་ན།
དེ་འདྲ་ཞིག་ཡིན་པའམ། དེ་འདྲ་ཞིག་ཡིན་དགོས་པར་ག་ལ་འགྱུར། དཔེར་ན། མི་
ལ་སྐྱོན་ཆ་ཡོད་ན། མི་ཡི་རང་བཞིན་སྐྱོན་ཅན་དང༌། མི་ནི་སྐྱོན་གྱི་རང་བཞིན་ཅན་
ཞིག་ཡིན་དགོས་པར་ག་ལ་འགྱུར། དེ་བཞིན་དུ་ཚིགས་བཅད་ལ་ལར་གོ་མི་བདེ་བའི་
217



སྐྱོན་ཆ་དེ་ཡོད་ཀྱང༌། ཚིགས་བཅད་ཀྱི་རང་བཞིན་དེ་འདྲ་ཞིག་ཡིན་པ་དང༌། ཚིགས་
བཅད་ལ་རང་བཞིན་དེ་འདྲ་ཞིག་ཡོད་དགོས་པར་མི་འགྱུར་རོ། །དོན་དེ་ཚད་མའི་རིགས་
ལམ་ལ་བྱང་བ་ཞིག་མིན་ཀྱང༌། སེམས་རྣལ་དུ་གནས་པས་འདངས་བརྒྱབ་ན་ལོས་ཤེས།
སྔོན་གྱི་མཁས་པ་རྣམས་ཀྱིས་བརྩམས་པའི་སྙན་ཚིག་དང་ཚིགས་བཅད་ཀྱི་ནང་ན་སྐད་
གསར་མེད་ཟེར་བ་མི་འཐད་དེ། ཆོས་རྒྱལ་མེས་དབོན་རྣམས་ཀྱི་སྐུ་རིང་ལ་བྱུང་བའི་
འགྱུར་ཆོས་བརྩམས་ཆོས་ནང་གི་ཐ་སྙད་ཐམས་ཅད་དུས་ཐོག་དེའི་སྐད་གསར་ ཤ་སྟག་
ཡིན། དཀོན་མཆོག་གསུམ་ཟེར་བ་ཡང་དུས་དེར་སྐད་གསར་ཡིན་ཏེ། དེའི་སྔོན་ལ་
བོད་དུ་སངས་རྒྱས་ཆོས་ལུགས་མ་དར་བས་དཀོན་མཆོག་གསུམ་ཞེས་པའི་མིང་དེ་མེད་
པའི་ཕྱིར་རོ། ། དུས་རིམ་པར་འགྱུར་བའི་དབང་གི་ཐ་སྙད་སྐོར་ཞིག་རྙིང་བར་གྱུར་པས།
སྐད་གསར་བཅད་སོགས་བྱས་པ་རེད། སྔོན་ཆད་ཀྱི་མིས་བརྩམས་པའི་ཚིགས་བཅད་
ནང་ན་དེང་སང་གི་མིང་གསར་བ་མེད་ཟེར་ན། བྱིས་པའི་གནས་སྐབས་ན་སྐྲ་དཀར་
གཉེར་མ་མེད་པ་དང་། ལོ་སྔ་མར་ལོ་རྗེས་མའི་ཞིང་མ་སྐྱེས་པ་ལ་སྐྱོན་དུ་བཟུང་བ་ལྟ་བུ་
སྟེ། དངོས་གཙོ་སྨྲ་བ་ཡིན་ན་དངོས་པོའི་ཆོས་ཉིད་ཤེས་དགོས་སོ། །སྔོན་དུས་ཀྱི་ཚིགས་
བཅད་ནང་ན་དེང་སང་གི་མིང་གསར་བ་མེད་པ་སྐྱོན་ཡིན་ན་སྐྱོན་དེ་དེང་སང་གི་ན་
གཞོན་རྣམས་ཀྱང་བཤོལ་ཐབས་མེད་དེ། དེང་སང་གི་རྩོམ་གྱི་ནང་ན་མ་འོངས་དུས་
རབས་སུ་འབྱུང་འགྱུར་གྱི་དངོས་པོའི་མིང་ཡོད་མི་སྲིད་པའི་ཕྱིར་རོ། །ཚིགས་བཅད་ཀྱི་
ནང་ན་ཁ་སྐད་མེད་པའམ་ཚིགས་བཅད་ཁ་སྐད་དང་ཁ་བྲལ་བ་ཞེས་པ་ཡང་མི་འཐད་དེ།
ཁ་སྐད་མེད་ན་ཡིག་སྐད་ཇི་ལྟར་བྱུང་། ཡིག་སྐད་ནི་ཁ་སྐད་ཤ་སྟག་ཡིན་ཏེ། ཡི་གེ་ནི་
ཁ་སྐད་ཀྱི་མཚོན་རྟགས་ཡིན་པའི་ཕྱིར། ཡིག་སྐད་ཀྱི་ནང་ན་ཡིག་ལོང་དང་ཡོན་ཚད་
དམའ་བ་རྣམས་ཀྱིས་མི་ཤེས་པའི་བརྡ་དང་ཐ་སྙད་མང་དུ་ཡོད་པ་དེ་ལ་ཟེར་བ་ཡིན་ན།
དེ་ནི་ཡིག་ལོང་ཡིན་པ་དང་། ཡོན་ཚད་དམའ་བའི་སྐྱོན་ཏེ་ཡིག་སྐད་ཀྱི་སྐྱོན་ག་ལ་ཡིན།
ཡིག་ལོང་གིས་མི་ཤེས་པ་དང་། ཡོན་ཚད་དམའ་བ་རྣམས་ཀྱིས་མི་ཤེས་པའི་བརྡ་དང་ཐ་
སྙད་དེ་རིགས་སྐྱོན་ཡིན་པས་དོར་དགོས་ཟེར་ན། དེང་སང་གི་ཚན་རིག་དང་རིགས་
པའི་གཞུང་ལུགས་ནང་ན་ཡང་། ཡིག་ལོང་དང་ཡོན་ཚད་དམའ་བ་ཕར་ཞོག་དང༌།
སྦྱངས་པའི་ཡོན་ཏན་གྱི་ཕ་རོལ་དུ་སོན་པའི་མཁས་དབང་རྣམས་ཀྱང་རིག་མ་མྱོང་ཚོར་མ་
མྱོང་བའི་བརྡ་དང་ཐ་སྙད་གྲངས་ཀྱིས་མི་ཟིན་པ་ཡོད་པས། དེ་རིགས་ཀྱང་འདོར་
དགོས་པར་གདའ་འོ། །ཚིགས་བཅད་ཁ་སྐད་དང་ཁ་བྲལ་བ་ཡང་མིན་ཏེ། གཏམ་ལ་
འདུས་ཆེ། འཛིན་སླ། གདངས་སྙན། བརྗོད་བདེ་བའི་ཚིགས་བཅད་བྱེད་པ་དང་།
སྐད་ཆ་ལ་བཅད་མཚམས་འདེགས་འགྱོགས་ཆ་མཉམ་པའི་ཚིགས་བཅད་མང་བ། བོད་
218



སྐད་ཀྱི་ཐུན་མོང་མ་ཡིན་པའི་ཁྱད་ཆོས་ཤིག་ཡིན། ཐབ་རྩའི་རྒན་མོ། རི་མགོའི་ཟོག་
རྫི། ལམ་ཁའི་སྤྲང་པོ་ཡན་ཆད་གཏམ་དང་ཁ་བརྡ་ཤགས་དང་རྩེད་མཚར་གཏམ་དཔེ་
དཔེ་མཚོན་གང་གི་སྐབས་སུ་ཡང་ཚིགས་བཅད་གདེང་བསྒྲིགས་ནས་ ཤར་རེ་བཤད་རྒྱུ་
ཡོད། གཏམ་དང་དཔེ་འཐེན་སོགས་ཚིག་གི་རྒྱུན་སྦྱོར་མ་ཤེས་ན་གཏམ་བཤད་མཁན་
མཁས་པའི་གྲལ་དུ་མི་ཚུད། འབྲོག་ཡུལ་དང་བོད་རིགས་འདུས་སྡོད་ཀྱི་ས་ཆ་མང་པོར་
གྱོད་སོགས་བཤད་ན་ཡང་ གླུ་དང་སྒྲུང་བླངས་ནས་བཤད་ཀྱིན་ཡོད། སྟོན་མོ་དང་།
ན་གཞོན་ཕོ་མོ་མཛའ་འབྲེལ་བྱེད་ཚེ་ལེན་པའི་གླུ་དང་ལ་གཞས། མང་མང་གིས་སྐྱིད་ན་
སྐྱིད་གླུ་དང་། སྡུག་ན་སྐྱོ་གླུ་ལེན་པའི་གེ་སར་སྒྲུང་སོགས་དམངས་ཁྲོད་ཀྱི་རྩོམ་རིག་སྒྱུ་
རྩལ་བརྒྱ་ཆའི་གོ་དགུ་ཚིགས་བཅད་ཡིན། བདེན་མི་བདེན་རྒན་པོ་རྣམས་ལ་འདྲི་བར་
གྱིས། དམངས་ཁྲོད་དུ་སོང་ནས་ལྟོས་ན་ཤེས། སྙན་རྩོམ་ཚིགས་བཅད་ནང་དུ་མངོན་
བརྗོད་ཀྱི་མིང་འཇོག་མི་འཇོག་རང་དབང་ཡིན། ངེས་པར་འཇོག་དགོས་པའི་ཁྲིམས་
ཤིག་མེད། སྙན་རྩོམ་ནང་དུ་མངོན་བརྗོད་ཀྱི་མིང་འཇོག་པ་ལ་རྒྱུ་མཚན་གཉིས་ཡོད་དེ།
དང་པོ། ཚིག་གི་ཟློས་སྐྱོན་སྤོང་བའི་ཆེད་ཡིན། ཚིག་སྔ་ཕྱིར་སྒྲ་འདྲ་བའི་མིང་ཡང་
ཡང་བྱུང་ན། ཆབ་སྲིད་ཀྱི་གཏམ་བཤད་བཞིན་དུ་སྙན་ཆ་མེད་པས། ཟླ་བ་ལྟ་བུའི་
མིང་ཡང་ཡང་བརྗོད་དགོས་ན་བསིལ་ཟེར་ཅན། རི་བོང་ཅན། རྒྱ་མཚོའི་མར་གསར།
ཀུ་མུད་གཉེན་སོགས་ཚིག་མི་འདྲ་བར་བྱས་ན་མཛེས་སྡུག་གི་ཉམས་ཐོན་པའི་དགོས་པ་
ཡོད། དཔེར་ན། སྐྱེད་ཚལ་ནང་ན་ཤིང་རྣམ་པ་སྣ་ཚོགས་དང་། མེ་ཏོག་མདོག་
རྣམ་པ་སྣ་ཚོགས་ཡོད་པ་དེ། ཤིང་རིགས་གཅིག་ལས་མེད་པ་དང་མེ་ཏོག་མདོག་སྣ་ཁ་
གཅིག་ ལས་ མེད་ པ་ དང༌ མི་ འདྲ་ བར་ ཆེས་ ཆེར་ མཛེས་ པ་ ལྟ་ བུ་ ཡིན། གཉིས་ པ།
ཚིགས་བཅད་ཀྱི་ཡིག་འབྲུ་མང་ཉུང་དང་། བཅད་གཅོད་ཀྱི་དབུགས་ཀྱི་ངལ་གསོ་་་
མཚམས། ཚིག་རྐང་ཕན་ཚུན་དབྱངས་ཀྱི་འདེགས་འཇོག་སོགས་ཆ་སྙོམས་ཡོང་བའི་
ཆེད་ཡིན། དཔེར་ན། ཉི་མའི་མིང་ལ། ཉི་ཟླ་བཞིན་དུ་གསལ། ལྟ་བུའི་ཚིགས་
བཅད་ནང་དུ་ཡིག་འབྲུ་གཅིག་ལས་མི་ཤོང་ན། ཉི་ཞེས་ཡི་གེ་གཅིག་གིས་ཆོག་ཅིང་།
ཡིག་འབྲུ་གཉིས་ཅན་དགོས་ཚེ། ཉི་མ་དང༌། ཡིག་འབྲུ་གསུམ་ཅན་དགོས་ཚེ་འོད་
སྟོང་ཅན་དང༌། ཡིག་འབྲུ་བཞི་ཅན་དགོས་ཚེ་རྟ་བདུན་དབང་པོ་སོགས་སུ་སྦྱར་ན་ཡི་གེ་
ཉུང་ནས་མི་འདངས་པ་དང་། མང་ནས་མི་ཚུད་པའི་གྲ་མི་འགྲིག་པའི་སྐྱོན་དེ་མི་འབྱུང་
ལ། ཉུང་ན་དོན་མེད་ཚིག་གིས་ཁ་སྐོང་བ་དང་། མང་ན་མགོ་བཅད་རྔ་རྡུམ་བྱས་ནས་
བཙན་བཅུག་ཡང་མི་དགོས་པས་གང་འགབ་བསལ་འདེམ་བྱེད་པའི་རང་དབང་ཡོད་ལ།
ཚིག་སྦྱོར་ཆ་སྙོམས་བསྒྲིགས་ལེགས་འོང་བ་ཡིན། མཛེས་སྡུག་རིག་པའི་ཆ་ནས་བཤད་
_219



ན་ཟློས་སྐྱོན་སྤངས་པ་ནི་འདྲ་མིན་སྣ་ཚོགས་བསྡེབས་པའི་མཛེས་སྡུག་དང་། ཆ་སྙོམས་
བྱེད་པ་ནི་བཀོད་སྒྲིག་ཆ་སྙོམས་ཀྱི་མཛེས་སྡུག་ཐོན་པའི་ཆེད་ཡིན། བོད་སྐད་ལ་མངོན་
བརྗོད་ཀྱི་མིང་མང་དུ་ཡོད་པ་ནི། བོད་ཀྱི་རིག་གཞུང་ཟབ་ཅིང་རྒྱ་ཆེ་བའི་རྟགས་ཡིན་ལ།
སྐད་རིགས་གཞན་དག་ལ་དེ་ལྟ་བུའི་མངོན་བརྗོད་ཀྱི་མིང་མང་པོ་མེད་པས། ཚིགས་
བཅད་སྦྱོར་དཀའ་བར་གྱུར་པ་དང༌། རྩོམ་འབྲི་བའི་ཚེ་མིང་ཚིག་བསལ་འདེམ་གྱི་རང་
དབང་ཉུང་བ་སོགས་མངོན་སུམ་གྱི་ཡུལ་དུ་གྲུབ་བོ། །ཚིགས་བཅད་ལ་བརྡ་རྙིང་གིས་སྤུད་
དགོས་ཞེས་པ་ཡང་མི་འཐད་དེ། ཚིགས་བཅད་ལ་བརྡ་རྙིང་འཇོག་དགོས་པའི་ངེས་པ་
མེད་ལ། བཞག་ཀྱང་སྐྱོན་དུ་མི་འགྱུར་ཏེ། ཅིའི་ཕྱིར་ཞེ་ན། ཐོག་མར་བརྡ་གསར་
རྙིང་ཞེས་ མདོག་དཀར་ནག་ ལྟ་ བུའི་ མངོན་ གསལ་ གྱི་ དབྱེ་བ་ ཞིག་ འབྱེད་ དཀའ་ སྟེ།
དཔེར་ན་བརྡ་གསར་རྙིང་གི་རྣམ་གཞག་ལི་ཤིའི་གུར་ཁང་བྱ་བར་འཁོད་པའི་བརྡ་རྙིང་
མང་པོ་ཞིག་ཨ་མདོའི་འབྲོག་སྐད་ཡིན་ལ། དེང་སང་ཡང་ས་ཁྱབ་རྡོ་ཁྱབ་ཡིན། ལམ་
རིམ་བརྡ་བཀྲོལ་དུ་ངམ་ངམ་ཤུགས་ཞེས་པ་གོ་དཀའ་བའི་བརྡ་རྙིང་དུ་བྱས་ནས་འགྲེལ་
བརྒྱབ་ཡོད་ཀྱང་། ཨ་མདོའི་འབྲོག་ སྐད་ནང་ དུ་ རྒྱུན་བཀོལ་ གྱི་ ཐ་སྙད་ ཅིག་ ཡིན།
དེའི་སྟབས་ཀྱིས་ལྷ་ས་པས་བརྡ་རྙིང་དུ་ངོས་བཟུང་བ་ཨ་མདོ་པ་ལ་བརྡ་རྙིང་ཡིན་པའི་
ངེས་པ་མེད་ལ། རོང་པས་བརྡ་རྙིང་དུ་ངོས་བཟུང་བ། ། འབྲོག་པ་ལ་བརྡ་རྙིང་ཡིན་
པའི་ངེས་པ་མེད། ཏུན་ཧོང་ཡིག་རྙིང་དུ་འབྱུང་བའི་བརྡ་རྙིང་མང་པོ་ཞིག་ཀྱང་ཁ་སྐད་
ནང་ན་མ་ཉམས་པར་ཡོད་དོ། །ཡང་དཔེར་ན། ཞི་བདེ། འཆིང་གྲོལ། རྡུལ་ཕྲན།
འཕྲུལ་འཁོར་ཟེར་བ་སོགས་བརྡ་རྙིང་བ་ཡིན་ནམ་གསར་བ་ཡིན་ཞེས་དྲིས་ན། གཞུང་
ཆེན་པོར་སྦྱངས་པ་མ་བྱས་པའི་དེང་སང་གི་ན་གཞོན་ཕལ་ཆེར་གྱིས་མགྲིན་གཅིག་གིས་
བརྡ་གསར་རེད་ཟེར་རྒྱུ་རེད་མོད། དོན་གྱིས་དེ་རིགས་དེང་སང་གསར་དུ་བྱུང་བའི་
བརྡ་གསར་མིན་ལ། འཛམ་གླིང་དུ་མིང་དེ་རིགས་བྱུང་ནས་ལོ་ཅི་ཙམ་སོང་བ་མི་ཤེས་
ཀྱང༌། བོད་སྐད་ ལ་ ཐ་ སྙད་དེ་ རིགས་བྱུང་ ནས་ ལོ་ སྟོང་ ལྷག་ སོང་ ཁོ་ ཐག་ཡིན་ ཏེ།
བཀའ་བསྟན་གྱི་ནང་དུ་འབྱུང་བའི་ཕྱིར། དེས་མི་ཚད་མདོ་སྔགས་ཀྱི་གཞུང་ལ་སྦྱངས་
པའི་ཁྲོད་ན་ཞི་བ་གཏན་བདེ་གོ་འཕང་དང་། འཆིང་གྲོལ་གྱི་རྣམ་གཞག རྡུལ་ཕྲན་
ཆ་མེད་ཀྱི་རིགས་པ། སྔགས་རྫས་འཕྲུལ་འཁོར་དང་ལུས་སྦྱོང་འཕྲུལ་འཁོར་སོགས་ཁ་
བྱང་རྣ་བྱང་དུ་དར་ཡོད་དོ། །ཡིག་འབྲུ་མང་ཉུང་རང་མོས་སུ་གྱུར་པའི་སྙན་རྩོམ་དེ་ཚོར་
ཚིག་རྒྱན་གྱི་བཀག་རྒྱུ་ཉུང་བས། རིག་གནས་ཆུ་ཚད་ཆེས་མཐོ་བོ་མི་དགོས་པར་འཚོ་
བའི་མྱོང་ཚུལ་ཟབ་མོ་ཡོད་ན་སྙམ་རྩོམ་འདི་རིགས་གསར་རྩོམ་བྱེད་ཐུབ་པ་དང་། ཀློག་
པ་པོ་དང་དེ་བཞིན་རིག་གནས་ཆུ་ཚད་ཕྲན་ཙམ་ཡོད་པའི་མི་དེ་ཚོས་ལྟ་ཐུབ་ཟེར། ཡིག་
220



འབྲུ་མང་ཉུང་རང་མོས་སུ་བྱེད་པའི་རྩོམ་དེ་རིགས་སྙན་རྩོམ་བཟང་པོ་ཡིན་ན། ཚོན་སྣ་
ཚོགས་རང་མོས་སུ་བསྒོས་པའི་རི་མོ་ཡང་རི་མོ་བཟང་པོ་དང་། སྒྲ་སྣ་ཚོགས་རང་མོས་
སུ་དཀྲོལ་བའི་རོལ་མོ་ཡང་སྒྲ་སྙན་དུ་བརྩི་དགོས་པར་ཐལ། རྒྱུ་མཚན་མཚུངས་པའི་
ཕྱིར། རིག་གནས་ཆུ་ཚད་ཆེས་མཐོན་པོ་ཡིན་མི་དགོས་པར་འཚོ་བའི་ཉམས་མྱོང་ཡོད་
ན་སྙན་རྩོམ་བཟང་པོ་འབྲི་ཐུབ་ན། རིས་བྲིས་ལག་རྩལ་བསླབ་མ་དགོས་པར་ཚོན་ཡོད་
ན་མི་སུས་ཀྱང་རི་མོ་ཡག་པ་འབྲི་ཐུབ་བོ། །དེ་ཡིན་ན་ལས་ཤིན་ཏུ་སླ། སློབ་ཆུང་དུ་ཀློག་
བསླབས་པའི་བྱིས་པ་དང་རོལ་མོ་བསླབ་མ་དགོས་པར་པི་ཝང་གླིང་བུ་སོགས་ཡོད་ན་མི་
སུས་ཀྱང་རོལ་མོ་སྙན་འཇེབས་འབུད་དཀྲོལ་བྱེད་ཐུབ་དང་། འབྲོག་ལས་ལ་ཉམས་
མྱོང་མང་བའི་ཟོག་རྫི་དང་། ཞིང་ལས་ལ་ཉམས་མྱོང་མང་བའི་ཞིང་པ་དང་། རི་ལུང་
ནགས་ཚལ་ཀུན་ཏུ་རྒྱུ་བའི་རྔོན་པ་རྣམས་ཀྱང་སྙན་ངག རིས་བྲིས། རོལ་མོའི་བཟོ་
རིག་ལ་ཆེད་དུ་སྦྱང་བ་བྱེད་མ་དགོས་པར་གདོང་ལྔས་བཏེགས་པའི་མཁས་པའི་ཁྲི་འཕང་
མཐོན་པོར་འཛེག་ཐུབ་པར་འགྱུར་རོ། །བཤད་ཚུལ་དང་ལྟ་ཚུལ་འདི་དག་རྣམ་དཔྱོད་ཀྱི་
ཉི་འོད་མི་བཟོད་པའི་གཟུ་ལུམ་རྩྭ་རྩེའི་ཟིལ་བ་ཁོ་ནར་སྣང་སྟེ། སྙན་རྩོམ་ཞེས་པ་ནི་
རང་དགའི་རྩོམ་མིན་པར་མ་ཟད། སྙན་ཆ་ཡོད་པ་ཙམ་གྱི་རྩོམ་ཡང་མིན་ལ། སྒྱུ་རྩལ་
གྱི་ཁྱད་ཆོས་དང་ལྡན་པའི་རྩོམ་རིགས་ཁྱད་པར་བ་ཞིག་གི་མིང་ཡིན། སྒྱུ་རྩོམ་ཞེས་པ་
ཡང་ཕྱི་རོལ་ཡུལ་གྱི་སྣང་བ་དང་། མི་ཡི་འཚོ་སྟངས་སེམས་ཀྱི་མྱོང་ཚོར་སོགས་དབང་
ཡུལ་དུ་གཏོད་པའི་རང་བཞིན་གྱི་གཟུགས་བརྙན་དུ་བཟོས་པ་ཙམ་མིན་ལ། དེ་ལ་རིག་
པའི་རྩལ་གྱིས་འདོར་ལེན་བཟོ་བཅོས་བྱས་ནས་རང་བྱུང་གི་ཉམས་ལས་ཆེ་ཆེར་ལྷག་པའི་
མཛེས་སྡུག་གི་ཉམས་དོད་ཅིང་། དབང་ཡུལ་དུ་གྱུར་པའི་ཚེ་རང་ཤུགས་ཀྱི་ཡིད་འགྱུར་
བའི་ནུས་པ་ཐོན་ཅིང་། སེམས་ལ་རིག་པའི་བག་ཆགས་ཅི་རིགས་ཐེབས་པའི་བཟོ་་
བཀོད་ཁྱད་འཕགས་ཤིག་གི་མིང་ཡིན། དེ་ལྟ་བུའི་སྒྱུ་རྩལ་དེ་ལོངས་སྤྱོད་མཁན་མང་
ཡང་། སྒྱུ་རྩལ་གྱི་ཡོན་ཏན་ངོས་ཟིན་པ་དང་སྒྱུ་རྩལ་ཡིན་མིན་གྱི་ཁྱད་ཕྱེད་པ་ལྟ་བུའི་
ཁོངས་སུ་གཏོགས་པའི་མཛེས་སྡུག་རིག་པའི་གཞུང་གི་གོ་བ་ལ་རག་ལས་པ་ཞིག་ཡིན།
དེའི་སྟབས་ཀྱིས་སྒྱུ་རྩལ་ཁོངས་གཏོགས་ཀྱི་སྙན་རྩོམ་ཚིག་བཅད་ལྷུག་གང་ཡང་ཡོན་ཚད་
དམའ་བའི་མི་ཅི་ཡིན་གང་ཡིན་ཞིག་གིས་མི་འཁྱོངས་པར་མ་ཟད། ཚིག་བཅད་ལྷུག་
གང་རྩོམ་ཡང་ལག་མི་ཐོགས་པའི་མཁས་པ་ཡིན་ཀྱང་མཛེས་སྡུག་རིག་པ་དང་སྒྱུ་རྩལ་རྩོམ་
རིགས་ཀྱི་གཞུང་ལ་སྦྱངས་པ་སྔོན་སོང་ཞིག་མིན་ན་རྩོམ་མི་ནུས་ཤིང༌། བརྩམས་ཀྱང་
སྤྱིར་བཏང་གི་ཚིག་སྦྱོར་སྡེབ་ལེགས་ཤིག་ལས། གོང་དུ་བཤད་པའི་སྒྱུ་རྩལ་གྱི་མཚན་
ཉིད་ཚང་བ་ཞིག་འོང་བའི་རེ་བ་མེད་དོ། །དཔེར་ན། ལག་རྩལ་ཞན་པའི་ཤིང་བཟོ་ཅི་
221



ཡིན་གང་ཡིན་ཞིག་གིས་མཛེས་སྡུག་སྒྱུ་རྩལ་གྱི་ཁྱད་ཆོས་ལྡན་པའི་ཁང་བཟང་ཤོམ་ཆེན་
འཕུབ་མི་ནུས་ཤིང་། རྣོ་ལྕགས་དང་ཨར་འདམ་གྱི་ཁང་བརྩེགས་མཐོན་པོ་འཕུབ་ཤེས་
པ་རྣམས་ཀྱང་ཤིང་གི་མཛེས་སྡུག་ཁང་བཟང་འཕུབ་མི་ཤེས་པ་བཞིན་ནོ། ། ཚིག་རྒྱན་ལ་
བཀག་རྒྱུར་ལྟ་བ་ཡང་མི་འཐད་དེ། ཚིག་རྒྱུན་ཞེས་པའི་རྒྱུན་ལ། མི་གསལ་བ་གསལ་
བར་བྱེད་པའི་དོན་དང་། མི་མཛེས་པ་མཛེས་པར་བྱེད་པའི་དོན་གཉིས་ཡོད་ལ། སྔ་
མ་ནི་དོན་བློ་ངོར་འཆར་སླ་བའི་ཆེད་དུ་དཔེ་སོགས་སྦྱར་བ་དེ་ཡིན་ལ། ཕྱི་མ་ནི་དོན་
ཉམས་དང་སྒྲ་ཉམས་མཛེས་པར་བྱེད་པའི་ཚིག་སྦྱོར་བྱེད་སྟངས་ཡིན། གསལ་བྱེད་དང་
མཛེས་བྱེད་ཀྱི་རྒྱུན་མེད་དུ་མི་རུང་སྟེ། སྙན་རྩོམ་གྱི་རྩ་བའི་ཁྱད་ཆོས་ཡིན་པའི་ཕྱིར།
དེ་ཡང་ཡིན་ཏེ་དོན་གསལ་བར་བྱེད་པའི་ཁྱད་ཆོས་མེད་ན། ཨ་མཆོད་ཀྱིས་གདུགས་
དཀར་གྱི་སྔགས་ཀློག་པ་ལྟ་བུ་དོན་སྟོན་པའི་དགོས་པ་མི་འགྲུབ་ཅིང་། མཛེས་པའི་ཁྱད་
ཆོས་མེད་ན་སྒྱུ་རྩལ་དུ་མི་འགྱུར་བའི་ཕྱིར་རོ། །མི་ལ་མཚོན་ན། སྨྲ་ཤེས་པ་དོན་གོ་བ་
གསལ་བའི་ཁྱད་ཆོས་དང་། རྒྱུད་བཟང་བ། རྒྱུ་འབྲས་བརྩི་བ། སྙིང་རྗེ་དང་ཕན་
སེམས་ཡོད་པ་སོགས་ནང་གི་མཛེས་སྡུག་དང༌། གཟུགས་བཟང་བ། དབང་པོ་ཚང་
བ། གོས་རྒྱུན་ལུགས་མཐུན་དུ་སྨྲས་པ་སོགས་ཕྱིའི་མཛེས་སྡུག་ཡིན། གལ་ཏེ་མཚན་
ཉིད་དེ་དག་མ་ཚང་ན་མི་གྲས་སུ་མི་ཚུད་པའམ། རིན་ཐང་མེད་པ་ཡིན། ཚང་དགོས་
པའི་ཡོན་ཏན་དེ་རིགས་ལ་བཀག་རྒྱར་བལྟ་རུང་ངམ། མི་ཡི་གོས་དང་རྒྱུན་ལ་མཚོན་ན་
ཡང་མི་རིགས་རང་རང་ལ་གོམས་གཤིས་སུ་ཆགས་པའི་ཆ་ལུགས་ཤིག་ཡོད། ཆ་ལུགས་
དེའི་སྟེང་ནས་མི་རིགས་རང་མཚན་པའི་ཁྱད་ཆོས་ཐོན་པ་ཡིན། དེང་སང་ཚན་རིག་
སྟོབས་འབྱོར་ཤིན་ཏུ་རྒྱས་པའི་ཨ་མེ་རི་ཀ་དང་ལྗར་པན་སོགས་ན་ཡང་མི་རིགས་ཀྱི་ཆ་
ལུགས་དེ་མི་རིགས་ཀྱི་རིག་གཞུང་གི་ཁྱད་ཆོས་ཤིག་ཏུ་བརྩིས་ནས་མཐོང་ཆེན་བྱེད་ཅིང་མ་
འགྱུར་བར་ཡོད་པ་གློག་བརྙན་ལས་ཀྱང་ཤེས། གལ་ཏེ་གོས་རྒྱན་དག་ཀྱང་བཀག་རྒྱུར་
མཐོང་ནས་ལུས་གཅེར་བུར་ཕྱུང་བ་ལ་མོས་ན་མང་མང་གིས་མཛེས་སྡུག་ཏུ་བརྩི་མི་བརྩི་
རང་གིས་ཚོད་བརྟག་བྱོས་ཤིག གལ་ཏེ་རྩོམ་གྱི་རྣམ་གཞག་ངེས་ཅན་དེ་ལ་བཀག་རྒྱ་
ཟེར་བ་ཡིན་ན་ནི་ཆེ་ཆེར་ནོར་བ་ཡིན་ཏེ། དངོས་པོ་གང་ལ་ཡང་ཆོས་ཉིད་ཀྱི་རྣམ་
གཞག་ཅིག་ཡོད། རིག་གནས་དང་ཚན་རིག་གང་ཡང་དངོས་པོའི་རྣམ་གཞག་དེ་མཚོན་
པ་ཡིན། སྤྱི་ཚོགས་ལ་སྤྱི་ཚོགས་ཐུན་མོང་དུ་ཆགས་པའི་རྣམ་གཞག་ཅིག་ཡོད། སྒྱུ་
རྩལ་ལ་སྒྱུ་རྩལ་གྱི་རྣམ་གཞག་ཅིག་ཡོད། སྤྱི་ཚོགས་དེར་ཚེ་གཏོང་དགོས་ན་སྤྱི་ཚོགས་ཀྱི་
རྣམ་གཞག་དེ་བཀག་རྒྱ་ཡིན་ཀྱང་འགལ་མི་རུང་། འགལ་ན་རང་གཞན་ལ་བདེ་བ་མེད།
སྒྱུ་རྩལ་བཟོ་སྐྲུན་བྱེད་འདོད་ན། སྒྱུ་རྩལ་གྱི་རྣམ་གཞག་དེ་བཀག་རྒྱ་ཡིན་ཀྱང་འགལ་མི་
222



རུང༌། འགལ་ན་སྒྱུ་རྩལ་གྱི་རིན་ཐང་མི་འབྱུང་ངོ༌། །རྣམ་གཞག་ཕལ་ཆེར་དངོས་པོའི་
ཆོས་ཉིད་ལས་བྱུང་བ་ཡིན་པས། གཞན་དབང་ཅན་ཤ་སྟག་ཡིན་ལ། རང་དབང་
མེད་པ་ཡིན། མི་ལ་རང་དབང་ཡོད་ན་མི་རྒས་པ་དང་མི་འཆི་བ་ཞིག་དང་ཐོག་ཉིད་
ནས་འབད་འོས་ཀྱང༌། རེ་འདོད་ཙམ་ལས་མི་ཡོང་ངོ༌། །དེང་སང་ཕྱི་རྒྱལ་ནས་འོང་
བའི་ཁོག་སྨད་ཕར་གཡུགས་ཚུར་གཡུགས་བྱེད་པའི་ཏིས་སི་ཁོ་ཞེས་པའི་རང་དབང་དུ་
ལྡིང་བའི་བྲོ་གར་དེ་ཡང་དོན་ལ་རྣམ་གཞག་མེད་པ་མ་ཡིན་ཏེ། རྐང་བའི་འདེགས་
འཇོག་རོལ་མོའི་བབས་དང་མ་བསྟུན་པར་རང་མོས་སུ་སྨྱོ་ལྡིང་བྱས་ན་འཁྲབ་རོགས་ཀྱི་
རྐང་མགོར་གླེབས་པའི་ངོ་ཚ་ཉོ་བར་གོར་མ་ཆག རྩོམ་གྱི་རྣམ་གཞག་བཀག་རྒྱུར་གྱུར་
པ་ནི། ཟས་མ་ཟོས་རྒྱགས་འདོད་དང་། རིག་གནས་མ་བསླབས་མཁས་འདོད་ཀྱི་མི་
ལ་ཡིན་གྱི། གཞན་དག་ལ་མིན་པར་ཚུལ་གསུམ་ཚད་མས་གྲུབ་བོ། །
ཡང་། གལ་ཏེ་སྔོན་ལུགས་དང་མཐུན་པའི་སྙན་རྩོམ་གྱི་མེ་ཏོག་དེ་མི་མང་ལ་ཤེས་
རིག་རྒྱས་པའི་གྲོང་ཁྱེར་ལ་མ་གཏོགས་སྐྱེ་ཐུབ་ཀྱི་མེད་ན། གསར་རྩོམ་གྱི་སྙན་ངན་དེ་ཚོ་
ནི་དེ་འདྲའི་ཆ་རྐྱེན་ལེགས་ཉེས་དང་གནམ་གཤིས་དྲོ་གྲང་སོགས་ལ་ལྟོས་མ་དགོས་པར་
ཡངས་པའི་འབྲོག་ཐང་དང་། དོག་པའི་ཞིང་ཁུལ། འཁྲུག་ཆ་ལྡན་པའི་གྲོང་བརྡལ་
སོགས་གང་སར་སྐྱེ་ཐུབ་པའི་མཐོ་སྒང་གི་སྐྱེ་སྟོབས་དང་ལྡན་པའི་རྩྭ་ཆུང་ཞིག་དང་འདྲ་
ཟེར། ཚིག་སྐྱོན་བསལ་བས་མི་འཚར། རྣམ་གཞག་མེད་པའི་སྙན་རྩོམ་ཤེས་རིག་ཡོན་
ཏན་སོགས་ཀྱི་ཆ་རྐྱེན་ལ་ལྟོས་མི་དགོས་པར་དར་ཁྱབ་ཐུབ་པ་དང་། གོམས་སྲོལ་དུ་
ཆགས་པའི་ཚིགས་བཅད་དེ་ལྟ་བུ་ཞིག་མིན་པར་བཤད་པའང་མི་འཐད་དེ། རྒྱུ་རྐྱེན་ལ་
ལྟོས་མི་དགོས་པའི་དངོས་པོ་ཞིག་འཇིག་རྟེན་ན་མེད། སྙན་རྩོམ་ལ་རྩོམ་པ་པོར་རྩོམ་
ཤེས་ཀྱི་ཆ་རྐྱེན་དང་། ཀློག་པ་པོར་ལྟ་ཤེས་ཀྱི་ཆ་རྐྱེན་ལ་མི་ལྟོས་མི་སྲིད། ནང་དོན་གྱི་
ཕྱོགས་ནས་ཆབ་སྲིད་ཀྱི་གནམ་གཤིས་ལ་མི་ལྟོས་མི་སྲིད། ཁྱབ་སྤེལ་བྱེད་པ་དཔེ་སྐྲུན་
དང་འགྲེམ་སྤེལ་སོགས་ལ་མི་ལྟོས་མི་སྲིད། རྩྭ་ཆུང་ཡིན་ཡང་རྡོ་ཐོག་ཏུ་མི་སྐྱེ། དགུན་
ཁར་མི་སྐྱེ། རླན་དང་ཉི་འོད་མེད་ན་མི་སྐྱེ། མཁའ་དབུགས་མེད་སར་མི་སྐྱེ་བ་སོགས་
དངོས་གཤིས་ཡིན། བོད་ཀྱི་རོང་འབྲོག་ས་ཁུལ་དུ་དར་ཁྱབ་དཀའ་སླའི་དབང་དུ་བྱས་
ན་ཡང་། ཚིག་སྙན་བརྗོད་བདེ་འདུས་ཆེ་འཛིན་སླ་བའི་ཁྱད་ཆོས་བཞི་ལྡན་གྱི་སྙན་ཚིག་
ཚིགས་བཅད་མ་ནི། རང་བྱུང་གི་རྩྭ་བཞིན་དུ་མང་མང་གི་གོམས་གཤིས་ཀྱི་ས་གཞིའི་
གཏིང་ན་རྩ་བ་ཆགས་ཡོད་པ་ཞིག་ཡིན་ལ། མང་མང་གིས་དགའ་ཞིང་གོམས་པའི་
དངོས་པོ་གང་ཡིན་ཀྱང་དར་སླ་ལ་བསྣུབས་དཀའ་བ་ཡིན། སྔོན་མེད་གསར་བྱུང་གི་
གཟན་རྩྭ་འབུ་སུ་ཧང་ལྟ་བུའི་ཚིག་སྦྱོར་ཡ་མ་ཆ་དེ་རིགས་འབད་རྩོན་གྱིས་བཏབ་ཀྱང་ས་
223



ཐར་ཐོར་ཞིག་ལས་རི་ལུང་ཀུན་ཏུ་ཁེབས་པའི་ཆེད་སྟོབས་མེད་པར་ཐག་གིས་ཆོད།
ཡང་། སྙན་རྩོམ་ནང་གི་ཡིག་འབྲུ་མང་ཉུང་ རང་མོས་སུ་ཡིན་པས་ཞེས་དང་།
འཚོ་བ་དངོས་ཀྱི་བརྡ་སྤྲོད་ཀྱི་ཉམས་དེ་མངོན་སུམ་དུ་གསོན་རྗེན་གྱིས་ ཐོན་ཐུབ་པས།
བརྗོད་བྱའི་ནང་དོན་ལ་བསྟུན་ནས་རྗོད་བྱེད་ཀྱི་ཡིག་འབྲུ་མང་ཉུང་ཡང་དངོས་པོའི་ཁྱད་
ཆོས་དང་མཐུན་ལ་མི་རྣམས་ཀྱི་བསམ་པའི་འགྱུར་བ་དང་མཚུངས་པའི་ངང་ནས་བཀོད་
སྒྲིག་བྱེད་ཆོག་ཅེས་ཟེར། འཚོ་བའི་དངོས་ལ་བརྡ་སྤྲོད་ཀྱི་ཉམས་ཤིག་ཡོད་པ་ནི་ཆེས་ངོ་
མཚར་བ་ཞིག་སྟེ། འཚོ་བ་དངོས་ཀྱི་བརྡ་སྤྲོད་ཀྱི་ཉམས་དེ་ཉམས་གཅིག་ཡིན་ནམ་
ཉམས་མང་དུ་ཡོད། ཉམས་གཅིག་ཡིན་ན་ཉམས་གཅིག་པོ་དེ་ཇི་མ་ཇི་བཞིན་དུ་མཚོན་
པའི་བརྡ་སྤྲོད་ལུགས་ཀྱང་གཅིག་ལས་དུ་མ་ཡོད་མི་སྲིད་ལ། དེ་ཡིན་ན། སེམས་ཅན་
གཅིག་ལ་བོད་ཀྱིས་ཁྱི་དང༌། སོག་པོས་ནོ་ཝེ། རྒྱུས་ཀིག དབྱིན་ཇིས་འདོ་ཀད།
རྒྱ་གར་བས་ཀུ་ཀུ་ར་སོགས་མིང་མི་འདྲ་བའི་ཁྱད་པར་དེ་འབྱུང་མི་སྲིད་དེ། ཁྱིའི་རང་
བཞིན་ནམ་བརྡ་སྤྲོད་ལུགས་ཀྱི་རང་བྱུང་གི་ཉམས་མི་རིགས་སོ་སོ་ལ་མི་འདྲ་བའི་ཁྱད་པར་
མེད་པའི་ཕྱིར། སྐད་རིགས་ཐ་དད་པ་མང་པོ་ཡོད་ཀྱང་། ཁྱིའི་བརྡ་སྤྲོད་པའི་ཉམས་
གཅིག་ལས་མེད་ན། སྐད་རིགས་སོ་སོར་བརྡ་སྤྲོད་ལུགས་མི་འདྲ་བས། སྐད་རིགས་
མང་པོ་ནང་ནས་ཁྱིའི་བརྡ་སྤྲོད་པའི་ཉམས་མཚོན་ཐུབ་པའི་སྐད་རིགས་གཅིག་ལས་ཡོད་
མི་སྲིད་པས། དེ་སྐད་རིགས་གང་ཡིན། དེ་རྒྱ་སྐད་དམ་དབྱིན་ཇིའི་སྐད་ཡིན་ཟེར་ན།
དེས་ན་བོད་སྐད་ཀྱིས་ཁྱིའི་བརྡ་སྤྲོད་ལུགས་ཀྱི་ཉམས་མཚོན་མི་ཐུབ་པས། བོད་སྐད་
གསར་བ་ཡང་བོད་སྐད་ལས་མ་འདས་པའི་ཕྱིར། སྐད་རིགས་ཐ་དད་པ་གྲངས་ཅི་ཙམ་
ཡོད་པ་ལ་སྐད་ཀྱི་བརྡ་སྤྲོད་ཀྱི་བརྡ་སྤྲོད་ལུགས་ཀྱང་གྲངས་དེ་ཙམ་ཡོད་པས། དངོས་པོ་
རེ་རེ་ལ་ཡང་སྐད་རིགས་ཀྱི་བརྡ་སྤྲོད་ལུགས་དང་གྲངས་མཉམ་པའི་རང་བྱུང་གི་བརྡ་སྤྲོད་
ཀྱི་ཉམས་རེ་ཡོད་ན། དངོས་པོའི་བརྡ་སྤྲོད་ལུགས་ཀྱི་ཉམས་གཅིག་ཡིན་པ་འགལ་ལོ། །
གལ་ཏེ་དངོས་པོ་གཅིག་ལ། བརྡ་སྤྲོད་ལུགས་ཀྱི་ཉམས་མང་དུ་ཡོད་ཟེར་ན། དེ་ཡང་
མི་འཐད་དེ། མི་རིགས་སོ་སོས་དངོས་པོ་གཅིག་ལ་མིང་མི་གཅིག་པ་དང་བརྡ་སྤྲོད་
ལུགས་མི་གཅིག་པས་སྟོན་ཅིང་། མིང་གི་གདགས་གཞི་དངོས་པོ་ཐ་དད་པར་ཡོད་པ་མ་
ཡིན་ཏེ། ཁྱི་དང་ནོ་ཝེ་དང་། ཀིག་དང་། འདོ་ཀད་དང་། ཀུཀུ་ར་སོགས་མིང་མི་
འདྲ་ཡང་གདགས་གཞི་སེམས་ཅན་རིགས་གཅིག་ཡིན་ལ། བོད་ཀྱི་ཁྱི་གུ་དེ་སོག་པོའི་
མིག་ལམ་ལ་ ཕག་དང༌། རྒྱའི་མིག་ལམ་ལ་བོང་བུ་སོགས་སུ་སྣང་མི་སྲིད་པའི་ཕྱིར།
སྐད་ཆ་ནི་དོན་མཚོན་བྱེད་ཀྱི་སྒྲའི་མཚན་མ་དང༌། ཡི་གེ་ནི་སྒྲ་དེ་མཚོན་བྱེད་ཀྱི་མཚན་
224



མ་ཡིན་ལ། དངོས་པོ་རང་མཚན་དང་ཆོས་ཉིད་ཀྱི་འབྲེལ་བ་མེད་པར། དབུ་ཚད་ཀྱི་
གཞུང་དང་དེང་དུས་ཀྱི་ཚན་རིག་ཀུན་འདོད་དེ། རྣམ་འགྲེལ་ལས། སྒྲ་ནི་བརྡ་ལ་
བརྟེན་པ་ཅན། ། དེ་ཡང་འདོད་ཙམ་བརྟེན་པ་ཡིན། ། ཞེས་འབྱུང་། དེང་དུས་ཀྱི་་
མཚན་ཉིད་རིག་པ་ཀུན་ཁ་འཆམས་པར། སྐད་ཆ་ནི་བརྡ་རྟགས་མཚན་མ་ཡིན་ཟེར་
གྱིན་འདུག་དངོས་པོའི་མངོན་སུམ་གསོན་པོའི་ཉམས་མཚོན་ཐུབ་ན། དངོས་པོའི་
འདྲ་དཔར་བརྒྱབ་པ་ལྟ་བུ་ཞིག་ཡིན་དགོས་མོད། སྐད་ཆ་ནི་སྒྲ་སྤྱིའི་མཚན་མ་ཡིན་པས།
གོམས་གཤིས་ཀྱི་རང་བཞིན་ཞིག་ལས་བརྡ་སྤྲོད་པ་ཙམ་མ་གཏོགས་འདྲ་དཔར་ལྟ་བུའི་
ནུས་པ་མེད་དོ༑ ། རྗོད་བྱེད་ཀྱི་ཡིག་འབྲུ་མང་ཉུང་དངོས་པོའི་ཁྱད་ཆོས་དང་མཐུན་ལ།
མི་རྣམས་ཀྱི་བསམ་པའི་འགྱུར་བ་དང་མཚུངས་པར་བཀོད་སྒྲིག་བྱེད་ཆོག་ཟེར། རྗོད་
བྱེད་ཀྱི་ཡིག་འབྲུ་མང་ཉུང་དངོས་པོའི་ཁྱད་ཆོས་དང་མཐུན་ན། སའི་གོ་ལའི་ཆེ་ཆུང་
མཚོན་པ་ལ། དེའི་ཆེ་ཆུང་གི་ཚད་དང་མཉམ་པའི་ཡིག་འབྲུ་མང་ཉུང་གིས་མཚོན་
དགོས་པ་དང་། ནམ་མཁའི་ཁྱད་ཆོས་སྟོང་བ་ཡིན་པས། དེ་མཚོན་བྱེད་ཀྱི་རྗོད་བྱེད་
ཀྱང་སྟོང་བ་ཡིན་དགོས་པས་ཅི་ཡང་མ་བརྗོད་པས་ཆོག་ལ། སྤྱི་ཚོགས་རིང་ལུགས་ཞེས་
པ་སྤྱི་ཚོགས་ཀྱི་ལམ་ལུགས་ཤིག་ལ་གོ་དགོས་པས། དེའི་མིང་གི་ཁྱད་ཆོས་མཚོན་པ་ལ།
སྤྱི་ཚོགས་རིང་ལུགས་ཞེས་ཡིག་འབྲུ་བཞི་ཙམ་གྱིས་ག་ལ་མཚོན་ཐུབ། མི་རྣམས་ཀྱི་
སེམས་ཀྱི་དགའ་བ་དང་ཆགས་པ་སོགས་ལ། དགའ་བ་དང༌། ཤིན་ཏུ་དགའ་དང་།
ཆགས་དང་། ཆེས་ཆེར་ཆགས་སོགས་ཐ་སྙད་བྱེད་ཀྱིན་ཡོད་མོད། དེ་དང་མཚུངས་
པའི་ཡིག་འབྲུས་མཚོན་དགོས་ན་ཐོག་མར་དགའ་བ་དང་ཆགས་པ་སོགས་ཀྱི་ཚད་ཟིན་
དགོས་ལ། འོན་ཀྱང་དགའ་དང་ཆགས་པ་ནི་སེམས་ཀྱི་ཁྱད་ཆོས་ཤིག་ཡིན་པས་་་་་
གཟུགས་མེད་པས་ཚད་ཇི་ལྟར་ལོན། ཚད་མི་ལོན་ན། དེ་མཚོན་བྱེད་ཀྱི་ཡིག་འབྲུ་
མང་ཉུང་གི་ཚོད་ཇི་ལྟར་འཛིན། དགའ་བ་ཚད་མེད་ལ་ཡིག་འབྲུ་ཡང་གྲངས་མེད་ཀྱིས་
མཚོན་ནམ། དོན་ལ་རང་སེམས་ཀྱི་དགའ་སྡུག་ཆགས་སྡང་སོགས་ཀྱི་རང་མཚན་གྱི་
ཁྱད་པར་དེ་དག་ཇི་ལྟ་བ་བཞིན་དུ་རྗོད་བྱེད་ཀྱི་སྒྲ་དང་ལུས་ཀྱི་རྣམ་འགྱུར་གང་གིས་ཀྱང་
མཚོན་མི་ཐུབ་པས། སྨྲ་བསམ་བརྗོད་མེད་སོ་སོར་རང་རིག་གི་སྤྱོད་ཡུལ་ཟེར་བ་ཡིན།
གཞན་སེམས་ཀྱི་ཚོར་འདུ་སོགས་ཀྱི་ཁྱད་ཆོས་ཀྱང་མངོན་སུམ་ཇི་ལྟ་བ་བཞིན་དུ་རྟོགས་མི་
ནུས་པས་གཞན་སེམས་ལྐོག་གྱུར་ཞེས་པ་ཡིན། དེ་རིགས་འཇིག་རྟེན་གྱི་སྐད་ཡིག་གང་
གིས་ཀྱང་མཚོན་མི་ཐུབ་པས། སྙན་རྩོམ་གསར་བ་ལ་ཇི་འདྲ་མཁས་ཀྱང་དངོས་པོའི་
ཆོས་ཉིད་དེ་བསྒྱུར་བར་མི་ནུས་སོ། །ཁབ་མིག་ཏུ་ཁུ་ཚུར་ཆུད་པའི་ཁ་ཕོ་མ་བྱེད་ཅིག
ཡང་། འཚོ་བ་དངོས་ཀྱི་སྐད་ཆའི་སྙིང་བོ་གཅིག་ཏུ་སྤུངས་པ་དང་འདྲ་བའི་གསར་རྩོམ་
225



སྙན་ངག་དེ་ཚོ་གལ་སྲིད་ཀློག་ལ་མཁས་པའི་སྐྱེ་བོ་ཞིག་གིས་ལྕེ་རྩེ་ནས་ཐོན་ན་ལང་ལོང་དུ་
གཡོ་བའི་དགའ་སྤྲོ་དང་། ཐོམ་ཐོམ་དུ་གྱུར་པའི་ཐེ་ཚོམ། འུར་འུར་དུ་འབར་བའི་
ཁོང་ཁྲོ། བདེ་སྐྱིད་ཀྱི་བཞད་སྒྲ། སྡུག་བསྔལ་གྱི་ཆོ་ངེ་གསལ་ལྷང་ལྷང་གིས་ཉན་པ་
པོའི་ཐོས་འཛིན་ལམ་དུ་གྲགས་ཤིང་མདོངས་མཐའ་ཅན་གྱི་དབྱར་རྔ་ཐོས་པ་ལྟ་བུའི་
དགའ་བ་མི་འཕེལ་བ་ག་ལ་སྲིད་ཟེར། འཚོ་བ་དང་འབྲེལ་ཉེ་བའི་སྐད་ཆ་ཟེར་འདོད་
པས། འཚོ་བ་དངོས་ཀྱི་སྐད་ཆ་ཟེར་བས་འཚོ་བ་དངོས་མིན་པའི་འཚོ་བའི་ཚབ་བྱེད་ཀྱི་
སྐད་ཆ་ཞིག་ཀྱང་ཡོད་དམ། སྐད་ཆ་གཅིག་ཏུ་སྤུངས་ཞེས་པ་ཡང་མ་དག་སྟེ། སྐད་ཆ་
ཕྱོགས་གཅིག་ཏུ་སྤུངས་དགོས་ན། ཚིག་མཛོད་བཀླགས་པས་འཐུས། སྙན་ཚིག་ག་ལ་
དགོས། ཚིག་སྐྱོན་རེ་ཞིག་ཞོག འཚོ་བ་དངོས་ཀྱི་སྐད་ཆ་གཅིག་ཏུ་སྤུངས་པ་དང༌།
ལང་ལོང་དུ་གཡོ་བའི་དགའ་སྤྲོ། འུར་འུར་དུ་འབར་བའི་ཁོང་ཁྲོ་མཚོན་ཐུབ་པ་སོགས་
སྙན་རྩོམ་གསར་བའི་ཁྱད་ཆོས་ཡིན་ཟེར་བ་དང་། སྔོན་ལུགས་ཀྱི་སྙན་རྩོམ་དེ་ཚོ་ཀློག་
བདེ་ཡང་། འཚོ་བའི་ཉམས་འགྱུར་ཇི་མ་ཇི་བཞིན་རྟོགས་ཐབས་བྲལ་ཟེར་བ་ཡང་་
དངོས་པོའི་གནས་ཚོད་དང་འགལ་བའི་གཏམ་སྟེ། དེང་སང་མི་ལ་ལས་བརྩམས་པའི་
ཚིགས་བཅད་དེ། ནང་དོན་འཚོ་བ་དང་འབྲེལ་ཆུང་བ་དང་། སྒྱུ་རྩལ་གྱི་ཉམས་མེད་
པ་དང་། ཚིག་སྐམ་སྟོང་སྐད་མང་བ་དང་། ཚིག་གི་ཤུན་པ་མཛེས་ཀྱང་ནང་བཅུད་
མངར་པོ་མེད་པ་དང་། གསར་རྩོམ་གྱི་ཁྱད་ཆོས་མེད་ལ། གཞན་གྱི་ཚིག་ལ་དཔེ་
འགེབས་བྱས་པ་མང་བ་སོགས་སྐྱོན་ཆ་མང་ཡང་། དེ་ནི་རྩོམ་པ་པོའི་མཐོང་རྒྱ་ཐོས་རྒྱུ་
དང་བློ་རིག་རྩོམ་རྩལ་ཞན་པའི་སྐྱོན་ལས། ཚིགས་བཅད་ཀྱི་སྐྱོན་ག་ལ་ཡིན། འཛམ་
གླིང་ན་གྲགས་པའི་རྒྱ་གར་གནའ་དུས་ཀྱི་སྙན་རྩོམ་མ་ཧཱ་བྷ་ར་ར་ཏ་དང༌། རཱ་མ་ཡ་ན།
སྤྲིན་གྱི་ཕོ་ཉ། སྐྱེས་རབས་དཔག་བསམ་འཁྲི་ཤིང༌། སྐྱེས་རབས་སོ་བཞི་པ་སོགས་
ཚང་མ་ཚིགས་བཅད་ཡིན། དུས་ཕྱིས་ཀྱིས་སྙན་ངག་པ་རྣམས་སྙན་རྩོམ་གྱི་ཆུ་ཚད་དེ་
དག་ལས་འདའ་མི་ཐུབ་ཅེས་འཛམ་གླིང་དུ་གྲགས། བོད་ཀྱི་གེ་སར་སྒྲུང་ཡང་གཞུང་
ཚིགས་བཅད་ཡིན། སྙན་རྩོམ་དེ་རིགས་ལ་འཚོ་བའི་ཉམས་འགྱུར་མེད་ཟེར་རུང་ངམ།
པད་མའི་འཁྲི་ཤིང་དར་ལ་བབས་པའི་གཟུགས། ། ཟླ་བ་རྒྱས་པའི་འཛུམ་དཀར་གཡོ་བ་
ཅན། །དཀྱུས་རིང་འདྲེན་བྱེད་ཟུར་དུ་ཕྱོགས་པའི་མདས། བདག་སྙིང་འབིགས་བྱེད་
བྱེད་པོ་ཁྱོད་གཅིག་གྲང་། ། (གཞོན་ནུ་ཟླ་མེད་ཀྱི་ཚིག)ཞེས་པ་དང་། བསྒོམས་པའི་བླ་
མའི་ཞལ་རས། །ཡིད་ལ་འཆར་རྒྱུ་མི་འདུག །མ་བསྒོམས་བྱམས་པའི་ཞལ་རས། །ཡིད་
ལ་ཝ་ལེར་ཝ་ལེར། ། (ཚངས་དབྱངས་པའི་མགུར)ཞེས་སོགས་ཐོམ་ཐོམ་དུ་གྱུར་པའི་
ཆགས་པའི་ཉམས་མཚོན་ཨེ་ཐུབ། སྲོག་བྲལ་སླར་ཡང་སྲོག་ཐོབ་པའི། །ངོ་མཚར་ལྟ་
226



བུར་དེ་མཐོང་ནས། །དགའ་དང་སྐྱོ་བ་ལྷན་ཅིག་ཏུ། ། འགྲན་པའི་མིག་ནས་མཆི་མ་
བླག །(ཕོ་ལྷ་བའི་རྟོགས་བརྗོད།)ཅེས་པ་ལྟ་བུ་སོགས་བརྗོད་བྲལ་གྱི་དགའ་བ་མཚོན་
ཨེ་ཐུབ། ཁྱོད་ཉིད་མཐོང་བ་ཙམ་གྱི་དུག་གསུམ་གྱི། སྡུག་བསྔལ་ཀུན་འཇོམས་མུན་
སེལ་བདེ་བ་དང་། ཡིད་ལ་འཆར་སྒོ་ཟབ་ཅིང་དབང་པོ་རྣོ། ཟས་ལ་རོ་མཆོག་ལྡན་
ཞིང་སྡུག་བསྔལ་བརྗེད། (ནོར་བཟང་རྟོགས་བརྗོད་ཀྱི་ཚིག)ཞེས་དང༌། ཆགས་
པའི་སྨོན་པ་མཐའ་གཅིག་ ཏུ། གྲུབ་པའི་སྐལ་བ་བཟང་པོའི་དཔྱིད། ། ཐོབ་གྱུར་ངོ་
མཚར་ལ་ཆགས་ནས། །སེམས་མེད་སྟོང་བའི་མཁའ་ཡང་འདར། ། (གཞོན་ནུ་ཟླ་མེད་ཀྱི་
ཚིག)ཞེས་པ་ལྟ་བུ་སོགས་དགའ་སྐྱིད་ཀྱི་འཚོ་བ་མཚོན་ཨེ་ཐུབ། མི་མ་ཤི་གསོན་སྙིང་
ཁོག་ནས་ལེན། ། ཤ་ཁམ་གང་སྐྱ་ཁྲའི་ཁ་ཟས་བྱེད། ། ཁྲག་ཕོར་གང་སྐྱ་ཁྲའི་བཏུང་བ་
བྱེད། །དཔའ་རྒྱུ་ཚའི་དགོངས་པ་རྫོགས་ལེ་བཟོ། ། (ཧོར་འདུལ་གྱི་ཚིག)ཞེས་པ་ལྟ་བུས་
འུར་འུར་དུ་འབར་བའི་ཁོང་ཁྲོ་མཚོན་ཨེ་ཐུབ། སྐྱིད་ཤོས་ལྷ་སའི་གྲོག་ཆུ་ཕྲ་མོར། །
ཞག་གསུམ་འཛེམས་པ་འགྲོགས་པའི་ཐ་མ། །མི་རིང་འཕྲད་པའི་ཁ་ཆད་བྱས་པ། །རྨི་
ལམ་ནང་ནས་མཇལ་དུས་སླེབས་སོང་། ། (དགེ་འདུན་ཆོས་འཕེལ་གྱི་རྩོམ།) ཞེས་པ་ལྟ་
བུའི་ཚིག་གིས། གདུང་ཤུགས་དྲག་པོས་དྲངས་པའི་མིག་ཆུ་དང་ངུ་ངག་མཚོན་ཨེ་ཐུབ།
ནུ་འབུར་རབ་རྒྱས་ཟག་མེད་བདེ་བའི་གཏེར། །ཞལ་རས་ཟླ་བ་རྒྱས་པའི་འཛུམ་དཀར་
ཅན། ། (དགེ་འདུན་གྲུབ་ཀྱི་སྒྲོལ་བསྟོད།) ཞེས་པ་ལྟ་བུའི་ཚིག་གིས་ཡིད་འཕྲོགས་པའི་
མཛེས་སྡུག་གི་ཉམས་མཚོན་ཨེ་ཐུབ། གངས་རིའི་ལྗོངས་ན་སེང་གེ་སྲབ་མེད་དུ། །
མཁའ་ལ་འཕྱོ་བའི་ཀུན་མཁྱེན་ཙོང་ཁ་པ། ། (དགེ་བཤེས་ཤེས་རབ་རྒྱ་མཚོའི་གསུང་།)
ཞེས་པ་ལྟ་བུའི་ཚིག་གིས་འགྲན་ཟླ་བྲལ་བའི་གཟི་བརྗིད་ཀྱི་ཉམས་མཚོན་ཨེ་ཐུབ། གོང་
གི་ཚིག་འདི་དག་ལ་འཚོ་བའི་ཉམས་འགྱུར་དང་སྙན་ངག་གི་ཉམས་ཨེ་ཡོད་ཞིབ་ཏུ་རྟོག་
ཅིག ཐོམ་ཐོམ་དུ་གྱུར་པའི་ཐེ་ཚོམ་བསྐྱེད་པའི་སྙན་ཚིག་དེ་རིགས་ཀློག་ལ་མཁས་པའི་
སྐྱེས་པོ་ཞིག་གིས་སྐད་གསང་མཐོན་པོས་ཀློགས། ཀློག་མི་མཁས་པའི་རྒན་པོ་སོ་མེད་
ཅིག་གིས་ངག་ལྡར་ལྡིར་བཀུག་ནས། ཚིགས་བཅད་དུ་བྱས་པའི་གླུ་དང་སྒྲུང་དང་རྣམ་
ཐར་སོགས་དམངས་ཁྲོད་དུ་སོང་ནས་ཀློགས་ཤིག་དང་། མང་མང་མདོངས་མཐའ་ཅན་
གྱིས་དབྱར་རྔ་ཐོས་པ་བཞིན་དུ་དགའ་བའི་རྣམ་འགྱུར་གང་ལ་སྟོན་དེ་མ་ཐག་ཏུ་ཤེས་པར་
འགྱུར་རོ། །ཡང་། རྙིང་ཞེན་གྱི་བསམ་བློ་བཟུང་ནས། གསར་ཐོན་སྙན་རྩོམ་དེ་ཚོ་ཕྱི་
ལུགས་མུ་སྟེགས་ལ་བརྩིས་ཏེ། ཕྱོགས་ལྷུང་གིས་མཐོང་ཆུང་དང་ཁྱད་གསོད་དེ་བས་
ཀྱང༌ བྱེད་ མི་ རུང༌ ཟེར། རྙིང་ ཞེན་ གྱི་ བསམ་ བློ་ ལ་ ཡང་ རིགས་ གཉིས་ ཡོད་ དེ།
དམངས་གཙོ་སྲིད་དབང་གི་འགལ་ཟླ་ཆབ་སྲིད་ཀྱི་ལུགས་སྲོལ་རྗེས་ལུས་དང་། མི་་
227



རིགས་དང་ཡུལ་ཕྱོགས་ཀྱི་རིག་གནས་སྟོབས་འབྱོར་གོང་འཕེལ་གྱུར་པ་ལ་གནོད་པའི་ལྟ་
ཚུལ་རྗེས་ལུས་དང་། ལུས་དང་གོས་སོགས་གཙང་སྦྲ་མི་བྱེད་ཅིང༌། ཤིན་ཏུ་རྗེས་ལུས་
ཀྱི་འཚོ་བའི་གནས་སྟངས་བསྒྱུར་དུ་མི་འདོད་པར་དེའི་ངང་དུ་གནས་པ་ལ་རྒྱན་དུ་འཛིན་
པའི་གོམས་སྲོལ་རྗེས་ལུས་དང་། དེང་དུས་ཀྱི་ཚན་རིག་རིག་གནས་སྤེལ་བ་དགག་བྱ་ཆེ་
ལ་དགོས་པ་ཆུང་བར་ལྟ་བ་དང༌། རང་གི་ཐ་སྙད་རིག་གནས་སོགས་ཀྱང་རིག་པས་ཞུན་
ཐར་བཅད་ནས་ཇེ་ལེགས་སུ་མི་གཏོང་བར། ཚིག་སྒྲོལ་ཙམ་སྐྱོང་བའི་བླུན་པོའི་ལུགས་
ལ་མཆོག་ཏུ་འཛིན་པ་སོགས་ཚུལ་མིན་ཡིད་བྱེད་ཀྱི་ལྟ་བ་རྗེས་ལུས་སོགས་རྙིང་བ་ཡིན་ལ།
དེ་ལ་རྨོངས་པའི་དབང་གིས་ཞེན་འཛིན་བྱེད་པའི་བསམ་པ་དེ་ནི་དགག་བྱ་ཡིན། མདོ་
དང་སྔགས་ཀྱིས་བསྡུས་པའི་ཟབ་པ་དང་རྒྱ་ཆེ་བའི་ནང་དོན་རིག་པའི་རིན་ཆེན་གཏེར་
མཛོད་དང་། བརྡ་སྤྲོད་དང་སྙན་ངག བཟོ་དང་ཚད་མ། སྨན་དང་རྩིས། སྔོན་
རབས་སྔོན་བྱུང་གི་ལོ་རྒྱུས་དང་། བཟོ་རིག་ཁོངས་གཏོགས། རྩོམ་རིག་གླུ་གར་རོལ་
མོ། རིས་བྲིས་བརྐོ་བཞེངས་ཀྱི་སྒྱུ་རྩལ། མི་རིགས་ཀྱི་ཐུན་མོང་མ་ཡིན་པའི་ཁྱད་ཆོས་
གོས་རྒྱུན་སོགས་ཕྱི་ཡི་ཆ་ལུགས། སེམས་བརྟན་པ། རྒྱུད་བཟང་བ། སྙིང་རྗེ་དང་
ཕན་སེམས་ཆེ་བ། ལས་རྒྱུ་འབྲས་བརྩི་བ། ཕ་མ་དང་རྒན་རབས་ལ་བརྩི་འཇོག་བྱེད་
པ། འཇིག་རྟེན་ཡ་རབས་ཀྱི་ལུགས་ལ་དགའ་བ་སོགས་ནང་སེམས་ཀྱི་ཡོན་ཏན་སོགས།
ལོ་སྟོང་ཕྲག་གི་སྔོན་ནས་དར་བ་ཡིན་པས་རྙིང་བ་ཡིན་ཡང་རིན་ཐང་མེད་པའི་ཁྱད་ནོར་
ཡིན་ལ། དེ་ལ་དགའ་ཞིང་ཞེན་པས་འཛིན་པ་དང་སྲོག་ལས་གཅེས་པར་ལྟ་བ་ནི་རྣམ་
དཔྱོད་ཀྱི་མིག་དང་ཡ་རབས་ཀྱི་ཡོན་ཏན་ ལྡན་ པའི་མི་རྣམས་ཀྱི་ངང་ཚུལ་ཡིན་པས།
དགག་བྱ་མིན་ལ་སྒྲུབ་བྱ་ཡིན། དགེ་འདུན་ཆོས་འཕེལ་གྱིས། རྙིང་པ་ཐམས་ཅད་ལྷ་
ཡི་སྲོལ་དུ་བསྒྲགས། །གསར་བ་ཐམས་ཅད་བདུད་ཀྱི་འཕྲུལ་དུ་སེམས། །ངོ་མཚར་ཐམས་
ཅད་ཐན་ལྟས་ཉིད་དུ་བསྒོམས། ་དེ་ཡང་ད་ལྟའི་བར་དུ་རང་རེའི་སྲོལ། །ཞེས་པ་ཡང་
བཟང་ངན་བླང་དོར་མི་ཕྱེད་པའི་བླུན་པོའི་ལུགས་ལ་མཚང་འབྱིན་བྱས་པ་སྟེ། ཐམས་
ཅད་ཅེས་པའི་ཚིག་གི་ཤུགས་ལ་རྙིང་བ་ནང་ན་རིན་ཐང་ཡོད་པའི་ལྷ་ཡི་སྲོལ་ཡོད་པ་དང་།
གསར་བ་ནང་ན་རིན་ཐང་གཏན་ནས་མེད་ཅིང་གནོད་ཚབས་ཆེ་བའི་བདུད་ཀྱི་འཕྲུལ་
ཡོད་པ་དང་། ངོ་མཚར་དུ་སྣང་བའི་དངོས་པོ་ནང་ན་ཐན་ལྟས་ཡོད་པ་ཡང་མི་འགལ་
བར་བསྟན་པ་ཡིན། དེ་མིན་ན་ཁོའི་ཚིག་དེས་ནོར་འཁྲུལ་གྱི་མཐའ་གཅིག་བཀག་ཅིང་
མཐའ་གཞན་ཞིག་མི་ཁེགས་པར་སྣང་། ཚིག་དེས་ཁ་སྐོང་དུ། རྙིང་བ་ནང་ན་ལྷ་ཡི་
སྲོལ་མེད་མིན། ། གསར་བ་ནང་ན་བདུད་ཀྱི་འཕྲུལ་མེད་མིན། །ངོ་མཚར་ནང་ན་ཐན་
ལྟས་མེད་པ་མིན། ། བཟང་ངན་བླང་དོར་ཤེས་པ་མཁས་པའི་སྲོལ། །ཞེས་ཀྱང་སྨྲ་བར་
228



འདོད་དོ། །རྙིང་བ་ནང་ན་ལྷ་ཡི་སྲོལ་ཡོད་དེ། འཇིག་རྟེན་དུ་མི་ཡི་འགྲོ་བ་ཆགས་ནས་
ད་ལྟའི་བར་དུ་བྱུང་བའི་རིན་ཐང་ཅན་གྱི་རིག་འཕྲུལ་ཡོན་ཏན་དང་དངོས་རྫས་ཕུན་
ཚོགས་ དཔག་ ཏུ་ མེད་ པ་ ཡོད་ ཅིང་། དེང༌ དུས་ ཀྱི་ བསམ་ པའི་ དཔལ་ ཡོན་ དང་།
དངོས་རྫས་ཕུན་ཚོགས་ཀྱང་དེ་དང་རྒྱུ་འབྲས་རྟེན་འབྱུང་གི་འབྲེལ་བ་ཡོད་པའི་ཕྱིར།
གསར་བ་ནང་ན་ཡང་བདུད་ཀྱི་འཕྲུལ་ཡོད་དེ། མི་མང་པོ་ཐལ་བར་བརླགས་པའི་རྡུལ་
ཕྲན་དང་དུག་དང་། འོད་ཀྱི་ནུས་པའི་མཚོན་ཆ་སོགས་དེ་ཡིན་པའི་ཕྱིར། དེ་ཡང་
ཡིན་ཏེ་གསར་བ་ཐམས་ཅད་སྔོན་ཐོན་དང་བཟང་པོ་ཡིན་ན། དེང་སང་གསར་དུ་བྱུང་
བའི་ཨེ་ཙི་ཞེས་པའི་ནད་ཡམས་ངན་པ་ཡང་བཟང་པོ་ཡིན་པར་ཐལ། གསར་བྱུང་ཡིན་
པའི་ཕྱིར་རོ། །སྔོན་ཆད་མཐོང་ཐོས་ཀྱི་ཡུལ་དུ་མ་གྱུར་པར་ངོ་མཚར་དུ་སྣང་བའི་དངོས་
པོ་ནང་ན་ཡང་ཐན་ལྟས་མང་སྟེ། གཡོ་སྒྱུ་མགོ་སྐོར་གཏོང་ལུགས་དང་། རྐུ་འཕྲོག་
བྱེད་པའི་ཐབས་གསར་བ་དང་། རྒྱུ་ནོར་གྱི་དོན་དུ་ལས་རྒྱུ་འབྲས་བསྣོག་པ་དང༌། མི་
རིགས་ཀྱི་གཤིས་བཟང་བརླགས་པའི་ལྟ་སྤྱོད་དང་ཆ་ལུགས་ངན་པ་ཕྱི་གླིང་བའི་ཕྱགས་
ལུད་ཀྱི་ཁྲོད་ནས་བཏུས་པ་དེ་རིགས་ཚང་མ་ཤེས་རྒྱ་དང་མཐོང་རྒྱ་ཆུང་ཞིང༌། རང་
ལུགས་ཀྱི་གཏད་སོ་མེད་པའི་ཅོལ་ཆུང་རྣམས་ལ་ངོ་མཚར་དུ་སྣང་ཞིང༌། ཐན་ལྟས་ཁོ་ན་
ཡིན་པའི་ཕྱིར། རྩོམ་རིག་གི་ཕྱོགས་ལ་ཡང་སྐྱོན་གྱི་ཆར་གཏོགས་རྙིང་ཞེན་དང་གསར་
ཞེན་གང་ཡིན་ཀྱང་འདོར་དགོས་པ་དང་། ཡོན་ཏན་གྱི་ཆར་གཏོགས་རྙིང་ཞེན་དང་
གསར་ཞེན་གང་ཡིན་ཀྱང་འདོར་མི་རུང་བར་བླང་བྱ་དང་བསྲུང་བྱར་བྱེད་པ་མཁས་པའི་
ལུགས་དང་མཐུན་པ་ཡིན། གལ་ཏེ་ རང་གི་རིག་གནས་ཀྱི་རྒྱུན་བཟང་དང་ཚིགས་་་
བཅད་སོགས་རྩོམ་རྒྱུན་བཟང་པོ་སོགས་ལ་རྙིང་བར་བཅད་ཅིང་། དེའི་སྲོལ་བཟང་མ་
ཉམས་པར་འཛིན་པ་ལ་རྙིང་ཞེན་དུ་མཐོང་ནས་དགག་པ་བྱས་ན། གཞན་དག་གིས་མུ་
སྟེགས་པ་ཞེས་མར་བཅད་དང་མཐོང་ཆུང་སོགས་མ་བྱས་ཀྱང་རང་ཉིད་མི་རིགས་ཅང་
མེད་རིང་ལུགས་དང་། དངོས་པོའི་ཆོས་ཉིད་དང་འགལ་བའི་སྟོང་ཧམ་ཡེ་འབྱམས་ཀྱི་
གཡང་སར་ལྷུང་བར་གྱུར་ཏ་རེ། །
མདོར་ན། རྗེ་ཙོང་ཁ་པ་ཆེན་པོས། གཞུང་ལུགས་ཆེ་ལ་ལོ་མང་སྦྱངས་པ་ཡི། །
གྲོགས་དག་རང་གི་ནོར་བུ་རིན་པོ་ཆེ། །དོར་ནས་གཞན་གྱི་མཆིང་བུ་མ་ལེན་པར། །རང་
ལ་རིན་ཆེན་ཡོད་པ་མཁྱེན་པར་མཛོད། །ཅེས་དང་། གུང་ཐང་བསྟན་པའི་སྒྲོན་མེས།
ཆོས་ཚུལ་ཟབ་པས་ཐག་ཆོད་མི་སྔ་ཞིང༌། །འགྲིག་འགྲིག་མང་པོས་རྣམ་རྟོག་བརྒྱ་བསྐྱེད་
པས། །དཔྱད་པ་མ་ཐལ་ཞེས་དང་། གང་བྱུང་དཔེ་ལ་ལྟ་ཞིང་ཐམས་ཅད་ཀྱི། །རྗེས་སུ་
འབྲང་བ་ཤེས་རབ་འཆལ་གྱུར་པས། །རང་ལུགས་གཏད་སོ་ཡོད་པར་གྱིས་ཤིག་ཨང་། །
229



ཞེས་པའི་ཚིག་གི་དོན་ལ་གོ་བ་ཆགས་པ་ཙམ་མིན་པར་ལག་ལེན་གྱི་གནད་དུ་བཟུང་ན་མི་
རིགས་ཀྱི་རྩོམ་རིག་དང་ཞིབ་འཇུག་གང་གི་ཡང་གོལ་ས་ཁེགས་ཤིང་། ཡང་དག་པའི་
ལམ་གྱི་ལམ་སྣེ་ཟིན་པར་འགྱུར་རོ་སྙམ། །
སྨྲས་པ། ནང་དོན་ཤ་ལུས་རུལ་སུངས་ཐེད་ལ་བོར། །ཕྱི་ཤུན་སྒྲོ་སྤུ་རྙིང་བ་རླུང་
ལ་བསྐུར། ། མཛེས་སྡུག་ཡོན་ཏན་སྟོང་ལྡན་མ་ཡུ་རའི། ། རྟེན་མེད་རྣམ་ཤེས་མཁའ་ལ་
ཡལ་གྱིས་དོགས། །མི་རྟོག་ལྷུན་གྲུབ་ཡེ་ཤེས་རང་གདངས་སུ། །འཕོས་པའི་དབྱངས་ཅན་
སྒེག་མོའི་པི་ཝང་སྒྲ། །ཁམས་དང་མོས་པ་ཐ་དད་སྣང་ངོ་ལ། །ཇི་འདྲར་སྣང་ཡང་ངེས་
ངོར་གཅིག་ཏུ་སྙན། ། མི་རིགས་སྒྱུ་རྩལ་ཞིང་སར་མི་བརྟེན་པའི། ། གསར་ཐོན་ལྷ་རྫས་
ནམ་མཁའི་མེ་ཏོག་དེ། ། རྟོག་བཟོས་ཚོན་མདངས་འཇའ་ལྟར་བཀྲ་ན་ཡང་། །དྲི་ངད་རི་
སྐྱེས་ལི་ཤིའི་དོ་ཟླ་མིན། །གསར་རྙིང་མ་བུའི་འབྲེལ་བ་མ་ངེས་ཤིང༌། ། རྒྱུན་འཛིན་གསར་
སྤེལ་ཚ་གྲང་དངོས་འགལ་དུ། །འདོད་པ་ཚན་རིག་ལུགས་དང་འགལ་མི་འགལ། །རྣམ་
དཔྱོད་འོད་རྣོན་ཡང་ཡང་སྤྲོས་ན་གསལ། །རང་སྐྱོན་རི་བོ་ཆ་ཙམ་མ་དག་པར། །གཞན་
སྐྱོན་ཁབ་ཀྱིས་འཚོལ་བའི་འོས་མིན་ཀྱང་། །རིགས་ཀྱི་ཁྱད་ནོར་རྡོག་པས་བརྫིས་དོགས་
ནས། ། ཕངས་པའི་སེམས་ཀྱིས་བསྐུལ་ནས་འདུག་མ་བཟོད། ། གཏར་བསྲེག་བཅོས་དང་
ཁོང་སྐྲན་འབྱིན་པའི་ཐབས། ། རྩུབ་ཀྱང་ཀུན་སློང་དུང་ལྟར་རབ་དཀར་བས། ། དགག་
སྒྲུབ་ཚོན་གྱི་ཟར་ཟུར་ཕོག་པ་ཡང༌། །རྣམ་དཔྱོད་ཡངས་པའི་ཀློང་ནས་བཟོད་པར་་་་་
གསོལ། །
230



དུས་བཞིའི་སོ་ནམ་བྱེད་ལུགས་མཚོན་པའི་ཚིག་
ཕྲེང་ངག་གི་རོལ་དབྱངས་ལས་བརྩམས་
ཏེ་སྙན་ཚིག་འབྲི་སྟངས་ཅུང་
ཟད་གླེང་བ།
རྩོམ་སྟངས་གསར་བ་ཡིན་ཁུལ་གྱིས་སྐད་རིགས་གཞན་གྱི་རྩོམ་སྟངས་ལ་དཔེ་འགེབ་
ལད་ཟློས་བྱས་པའི་ཚིགས་བཅད་ལྷུག་གང་གི་གྲས་སུ་ཡང་མི་འགྲོ་བའི་ཚིག་སྦྱོར་ཡ་མ་ཆ་
སྐོར་ཞིག ཕྱི་རྒྱལ་གྱི་ཆ་ལུགས་འདྲ་མིན་སྣ་ཚོགས་དང་མཉམ་དུ་སྤྱི་ཚོགས་སྟེང་དུ་དར་
བའི་སྐབས་འདིར། བོད་ལྗོངས་སྒྱུ་རྩལ (1986ལོའི་དེབ་བཞི་པ）སྟེང་དུ། མཁས་
གྲུབ་ཅེས་པས་བྲིས་པའི་དུས་བཞིའི་སོ་ནམ་བྱེད་ལུགས་མཚོན་པའི་ཚིག་ཕྲེང་ངག་གི་རོལ་
དབྱངས་ཞེས་པའི་སྙན་ཚིག་འདི་མཐོང་བས་དྲི་བཟང་འཐིབས་པའི་མཁའ་དབུགས་་
གཙང་མས་ཁྱབ་པའི་རྩྭ་ཐང་ཞིག་ཏུ་སླེབས་པ་འདྲ་བའི་དགའ་སྣང་སྤྲོ་སྣང་ཤར། རྩོམ་
པ་པོ་མཁས་གྲུབ་ཅེས་པ་འདིའི་སྐྱེས་ཡུལ། ལོ་ཚོད། ལས་སྐལ་སོགས་ཆ་རྒྱུས་མེད་
ཀྱང་། སྙན་ཚིག་འདི་ལ་ཤོང་དཔང་རྣམ་གཉིས་ ཀྱི་འཕྲིན་ལས་ ལས་ ཚུགས་ ཤིང་།
བོད་ཀྱི་གྲུབ་མཐའ་རིས་མེད་ཀྱི་སྙན་ངག་མཁན་མུ་ཏིག་བསྟར་ལ་བརྒྱུས་པ་ལྟ་བུ་ཟམ་མ་
ཆད་པར་སྔ་ཕྱི་རིམ་པར་བྱོན་པ་རྣམས་ཀྱིས་ཆེས་ཆེར་དར་བར་བྱས་པའི་བོད་རང་གི་སྙན་
ཚིག་སྒྱུ་རྩལ་གྱི་ཐུན་མོང་མ་ཡིན་པའི་ཁྱད་ཆོས་བཟང་ཙམ་ཐོན་འདུག་པས། བློ་གཟུ་
བོར་གནས་པས་བསྔགས་བརྗོད་ཀྱི་མེ་ཏོག་འཐོར་འོས་པ་ཞིག་ཡིན་པར་སེམས་སོ། །
ཨུ་རུ་སུའི་སྙན་ངག་པ་ཆེན་པོ་ཕུ་ཞི་ཅིན་ནས་རྩོམ་རིག་གི་མི་རིགས་ཀྱི་ཁྱད་ཆོས་ནི།
རང་གི་མི་རིགས་དེས་དགའ་ཞིང་བློ་ངོར་འབབ་པའི་ཁྱད་ཆོས་དེ་རིགས་ཡིན། ཁྱད་
ཆོས་དེ་དག་མི་རིགས་གཞན་དག་གི་མཐོང་སྣང་ལ་ཡོན་ཏན་མ་ཡིན་པའམ་སྐྱོན་ལྟར་སྣང་
ངོ་ཞེས་དང༌། སུའུ་ལེན་གྱི་དེང་དུས་ཀྱི་རྩོམ་རིག་པ་ཨེ་ཐད་མཱ་ཐོ་ཧྥུས། མི་ལ་ལས།
དུས་འགྱུར་གྱི་དབང་གིས་མི་རིགས་ཀྱི་ཁྱད་ཆོས་ཚང་མ་ གལ་མི་ཆེ་སར་ ལྷུང་བའམ།
ཉམས་པར་འགྱུར་ཅིང་། འཛམ་གླིང་ཡོངས་རྫོགས་ཀྱི་ཐུན་མོང་གི་སྒྱུ་རྩལ་གྱི་དུས་་་
231



རབས་ཐོན་འོང་ཟེར། ལྟ་ཚུལ་འདི་ནི་མི་འཐད་དེ། སྒྱུ་རྩལ་རིག་པའི་གཞི་རྩ་དང་
འབྱུང་ཁུངས་གཙོ་བོ་མེད་ན་སྒྱུ་རྩལ་ཡོད་མི་སྲིད་ཅིང་། འབྱུང་ཁུངས་ངོ་མ་ནི་མི་རིགས་
ཀྱི་རིག་གནས་དང་། མི་རིགས་ཀྱི་བསམ་བློ་གཟུགས་ཅན་དུ་མངོན་འགྱུར་བྱེད་པ་དེ་
ཡིན་ཞེས་དང་། ཀོ་ཨེར་ཅིས་མི་རིགས་རང་མཚན་གྱི་ཁྱད་ཆོས་ཇི་ལྟར་མང་ན་འཛམ་
གླིང་སྤྱི་མཚན་གྱི་ཁྱད་ཆོས་ཀྱང་དེ་ལྟར་མང་བ་ཡིན། ཞེས་སྨྲས། བཤད་ཚུལ་འདི་
དག་ཤིན་ཏུ་བདེན་ཏེ། མི་རིགས་ཟེར་བ་དང་མི་རིགས་ཀྱི་རིག་གནས་ཟེར་བ་དང་།
མི་རིགས་ཀྱི་སྒྱུ་རྩལ་ཟེར་བ་སོགས་ལ་དོན་སྟེང་ན་མི་རིགས་ཀྱི་འཇོག་བྱེད་ཅིག་མེད་པར་
མི་རིགས་ཞེས་པའི་མིང་སྟོང་བ་ཙམ་བཏགས་ན། རི་བོང་ལ་རྭ་མེད་བཞིན་དུ་རི་བོང་རྭ་
ཞེས་བརྗོད་པ་དང་མི་མཚུངས་སམ། དོན་གྱི་སྟེང་གི་མི་རིགས་ཀྱི་འཇོག་བྱེད་དེ་ཡང་
དོན་གང་ཡིན་ཞིག་མིན་པར་མི་རིགས་དེ་མི་རིགས་གཞན་དང་མ་འདྲེས་པར་འབྱེད་བྱེད་
ཀྱི་ཐུན་མོང་མ་ཡིན་པའི་རང་མཚན་གྱི་ཁྱད་ཆོས་ཞིག་དགོས་ལ། དཔེར་ན་བ་ལང་ལ།
བ་ལང་དུ་འཇོག་བྱེད་རྟ་དང་བོང་བུ་སོགས་མ་ཡིན་པའི་ཐུན་མོང་མ་ཡིན་པའི་རང་ལྡོག་
གི་མཚན་མ་ཞིག་ཡོད་པས། མི་སུ་དང་སུས་མིག་གིས་མཐོང་ཙམ་ཉིད་ནས་སེམས་ཅན་
དེ་རྟ་དང་བོང་བུ་སོགས་གང་ཡང་མིན་ལ། བ་ལང་ཡིན་པར་ངོས་ཟིན་པ་ལྟ་བུ་ཡིན།
ཚད་མ་རྣམ་འགྲེལ་ལས། གང་ཕྱིར་དངོས་ཀུན་རང་བཞིན་གྱིས། །རང་རང་ངོ་བོ་ལ་
གནས་ཕྱིར། །མཐུན་དངོས་གཞན་གྱི་དངོས་དག་ལས། །ལྡོག་པ་ལ་ནི་བརྟེན་པ་ཅན། །
ཞེས་གསུངས་སོ། ། མི་རིགས་ཀྱི་ཁྱད་ཆོས་ལ་སི་ཏ་ལིན་ནས་སྐད་རིགས། གནས་ཡུལ།
འཚོ་བའི་གནས་སྟངས། རིག་གནས་ཀྱིས་མཚོན་པའི་འདུ་ཤེས་དང་ལྟ་བའི་ཁྱད་པར་
བཅས་བཞིར་ཕྱེ་བ་གྲགས་ཆེ་ལ། དེའི་ནང་ནས་ཡུལ་དང་འཚོ་བའི་གནས་སྟངས་ནི་དེ་
འདྲའི་ངེས་པ་མེད་ཀྱང༌། བསམ་པ་དང་ཀུན་སྤྱོད། སྐད་རིགས་དང་བློ་རིག་གི་ཁྱད་
ཆོས་མཚོན་པའི་རིག་གནས་སོགས་མི་རིགས་རང་མཚན་པར་གྲུབ་པའི་ཁྱད་ཆོས་གཙོ་བོ་
བསྙོན་དུ་མེད་པ་ཡིན་ནོ། །གལ་ཏེ་ཁྱད་ཆོས་དེ་རིགས་ཉམས་སོང་ན། མི་རིགས་ཀྱང་
ཉམས་པའི་རྟགས་ཡིན་ལ། ཁྱད་ཆོས་དེ་རིགས་མིང་ཙམ་དུ་གྱུར་ན་མི་རིགས་དེ་ཡང་
མིང་ཙམ་དུ་གྱུར་པ་ཡིན་པར་རིགས་པ་དང་འཇིག་རྟེན་གྱི་ཉམས་མྱོང་སྟེང་ནས་འགྲུབ་
བོ། །མི་རིགས་ཀྱི་སྒྱུ་རྩལ་ཞེས་པ་ཡང་མི་རིགས་རང་མཚན་པ་ཞིག་གི་བློ་གྲོས་ཀྱི་རྩལ་ལས་
ཐོན་པའི་མི་རིགས་དེའི་རང་བཞིན་དང་ཁྱད་ཆོས་མཚོན་ཐུབ་པའི་བཟོ་རིག་ཁྱད་པར་བ་
ཞིག་གི་མིང་ཡིན། མཚན་གཞི་ལ། བརྐོ་བཞེངས་བཟོས་གྲུབ་ཀྱི་ཁང་བཟང་རྩ་ལག་
འདྲ་བརྙན་བྲོ་གར་སོགས་དབྱིབས་ཀྱི་སྒྱུ་རྩལ་དང་། རིས་བྲིས་རི་མོ་སོགས་ཚོན་གྱི་སྒྱུ་
རྩལ་དང༌། གླུ་དང་རོལ་མོ་སོགས་དབྱངས་ཀྱི་སྒྱུ་རྩལ་དང་། དོན་ཉམས་དང་སྒྲ་
232



ཉམས་ཁྱད་མཚར་ལྡན་པའི་རྩོམ་རིག་ངག་གི་སྒྱུ་རྩལ་དང༌། ཟློས་གར་དང་གློག་བརྙན་
སོགས་འདྲེས་པའི་སྒྱུ་རྩལ་སོགས་ཡོད། དེ་ཀུན་གྱི་སྟེང་ན་མི་རིགས་རང་རང་གི་ཁྱད་
ཆོས་ཐུན་མོང་མ་ཡིན་པ་ཞིག་ཡོད་ལ། དེ་ལས་མི་རིགས་གྱི་སྒྱུ་རྩལ་ཞེས་སྤྱི་ལས་བྱེ་བྲག་
ཏུ་བཀར་བའི་མིང་དེ་ཐོབ་པ་རེད། མི་རིགས་ཀྱི་རིག་གནས་དང་སྒྱུ་རྩལ་གྱི་ཁྱད་ཆོས་ལ་
གཙིགས་འཛིན་མི་བྱེད་པའམ་མཐོང་ཆུང་བྱེད་པ་ནི་རིག་གནས་དང་བསམ་བློའི་སྟེང་
ནས་ཆེས་ཆེར་རྗེས་ལུས་ཀྱི་རྟགས་ཡིན་ལ། རིག་གནས་ཀྱི་ཡོན་ཚད་དང་བསམ་བློའི་
སྟེང་ནས་ཇི་ལྟར་སྔོན་ཐོན་དུ་སོང་ན་དེ་ལྟར་མི་རིགས་ཀྱི་རིག་གནས་དང་སྒྱུ་རྩལ་ཀྱི་རིན་
ཐང་ ཤེས་ནས་བརྩི་མཐོང་ཇེ་ཆེར་འགྲོ་བ་ཡིན། དཔེར་ན་ཚན་རིག་དང་བཟོ་རིག་
སྟོབས་འབྱོར་ཆེས་ཆེར་དར་བའི་ཨ་མེ་རི་ཀ་དང་། ལྗར་པན་སོགས་ནི་མི་རིགས་སོ་སོའི་
གནའ་དུས་ཀྱི་གྱོན་ཆས་དང་གླུ་གར་རོལ་མོ་གོམས་གཤིས་ཡུལ་ཆོས་སོགས་ཀྱིས་མཚོན་
པའི་མི་རིགས་ཀྱི་རིག་གནས་ཀྱི་ཁྱད་ཆོས་དེ་རྒྱལ་ཁབ་དང་མི་རིགས་ཀྱི་ཁྱད་ཆོས་རྩ་ཆེན་
ཞིག་ཏུ་བྱས་ནས་དར་སྤེལ་བྱེད་བཞིན་ཡོད་པ་དེས་ཀྱང་། སྔོན་ཐོན་དུ་སོང་ན་མི་རིགས་
ཀྱི་ཁྱད་ཆོས་མི་དགོས་སྙམ་པ་དག་ལ་འགྲམ་ལྕག་ཚ་འུར་བ་ཞིག་བརྒྱབ་པར་སྣང་ངོ༌། །
རང་རེའི་གངས་ཅན་མི་རིགས་ལ་གནའ་ནས་མེས་པོ་དྲིན་ཅན་རྣམས་ཀྱི་དྲིན་ལས་
རིག་གནས་སྒྱུ་རྩལ་སྒོ་ཀུན་ནས་ཆ་འཛོམས་སྤུས་ལེགས་རིན་ཐང་གཞལ་དུ་མེད་པ་ཞིག་གི་
སྲོལ་བཏོད་ཅིང་། ད་ལྟའི་བར་དུ་ཆུ་ལམ་རྒྱུགས་རྡོ་ལག་བརྒྱུད་ཀྱི་ཚུལ་དུ་བརྒྱུད་ནས་
འོང་བ་རྒྱུན་མ་ཉམས་པར་ཡོད་ལ། རང་རེའི་མི་རིགས་འཛམ་གླིང་མི་རིགས་ཀྱི་མདུན་
དུ་མགོ་བཀྱགས་ཐུབ་པ་ཡང་རིན་པོ་ཆེ་འདི་ཁོ་ན་ལ་རག་ལས་ཡོད། འདིའི་ཕན་ཆད་ན་
ད་དུང་ཅི་ཡོད། བསམ་བློ་བཏང་ན་ཤེས། མི་ལ་ལས་བོད་ཀྱི་རིག་གནས་དང་སྒྱུ་རྩལ་
སངས་རྒྱས་ཆོས་ལུགས་ཀྱི་ཤན་ཞུགས་ཆེ་བས་རྗེས་ལུས་ཡིན་ཟེར་མོད། དེ་ནི་རྒྱུ་མཚན་
ཅི་ཡང་མི་ཤེས་པའི་བླུན་པོ་རྣམས་ཀྱི་བཤད་ཚུལ་རེད། བོད་ཀྱི་རིག་གནས་དང་སྒྱུ་རྩལ་
ལ་སངས་རྒྱས་ཆོས་ལུགས་ཀྱི་ཤན་ཞུགས་ཡོད་པ་བདེན། སངས་རྒྱས་ཆོས་ལུགས་དང་
རིག་གནས་སྒྱུ་རྩལ་གཉིས་ཕལ་ཆེར་སོ་སོར་འབྱེད་དཀའ་བ་ལྟ་བུར་སྣང་། འཇིག་རྟེན་
གྱི་དངོས་པོ་བཟང་ངན་གྱི་རིན་ཐང་ནི་སེམས་ཅན་ལ་ཕན་གནོད་ཀྱི་སྟེང་ནས་ཕྱེ་བ་ཡིན།
ཆོས་ལུགས་ལ་ཡང་སེམས་ཅན་ལ་ཕན་གནོད་ཅི་རིགས་ཡོད་པ་དང༌། ཕན་གནོད་
བཟང་ངན་གྱི་ཁྱད་པར་སོ་སོར་མ་ཕྱེ་བར་ཆོས་ལུགས་ཐམས་ཅད་འདྲ་འདྲ་ཡིན་བསམས་
པ་དང་། ཆོས་ལུགས་གང་ཡང་ཚན་རིག་དང་མི་མཐུན་རྨོངས་དད་ཤ་སྟག་ཡིན་ཟེར་བ་
ནི་དངོས་པོ་སོ་སོའི་རང་བཞིན་སྒྲོ་སྐུར་དང་བྲལ་བར་ཇི་ལྟ་བ་བཞིན་དུ་ངོས་འཛིན་དང་
དབྱེ་ཞིབ་བྱེད་པའི་མར་ཁེ་སིའི་ཚན་རིག་གི་ལྟ་བ་དང་རྒྱབ་འགལ་དུ་སྣང་བས། འཇིག་
233



སང་་
རྟེན་གྱི་དངོས་པོ་གང་དང་གང་ལ་ཡང་ཚན་རིག་དང་མཐུན་པའི་སྒོ་ནས་དབྱེ་ཞིབ་བྱེད་པ་
ཤིན་ཏུ་གལ་ཆེ། །བོད་ཀྱི་རིག་གནས་ནི་མི་རྣམས་ཀྱི་དངོས་པོ་སོ་སོའི་རང་བཞིན་དང་
ཁྱད་ཆོས་བླང་དོར་གྱི་རྣམ་གཞག་སོགས་རྟོགས་པའི་ཤེས་རབ་རྒྱས་བྱེད་ཡིན་ལ། སྒྱུ་
རྩལ་ནི་མཛེས་སྡུག་གི་བཟོ་བཀོད་ལས་མི་རྣམས་ཀྱི་སེམས་ཀྱི་དགའ་སྣང་སྐྱིད་སྣང་བསྐྱེད་
པ་དང་། མྱོང་ཚོར་སྟེང་ནས་དངོས་པོའི་དགེ་སྡིག་ལེགས་ཉེས་ཀྱི་བླང་དོར་ཤེས་ སུ་
འཇུག་ཐབས་ཅིག་ཡིན། རིག་གནས་དང་སྒྱུ་རྩལ་གང་ཡང་ངོ་བོའི་སྟེང་ནས་བཤད་ན།
མི་རྣམས་ཀྱི་བློ་རིག་ཡོན་ཏན་རྒྱས་པར་བྱེད་པ་དང་། སྤྱི་ཚོགས་ཀྱི་རང་བཞིན་དང་།
མི་རྣམས་ཀྱི་འཚོ་སྟངས་ཕུན་སུམ་ཚོགས་པར་བསྒྱུར་ ཐབས་ཞིག་ཡིན། ཡང་ལ་ལས་
སངས་རྒྱས་ཆོས་ལུགས་ཀྱི་ལྟ་བ་ནི་སེམས་གཙོ་སྨྲ་བ་ཡིན་པས་མར་ཁེ་སིའི་དངོས་གཙོ་རྩོད་
གྲུབ་སྨྲ་བའི་རིང་ལུགས་དང་འགལ་བ་ཡིན་ཟེར། སེམས་གཙོ་སྨྲ་བ་དང་དངོས་གཙོ་སྨྲ་
བའི་ཁྱད་པར་ནི་ཕྱི་དོན་ཁས་ལེན་མི་ལེན་དང་། ཤེས་པ་དང་ཤེས་བྱ་ཡུལ་གྱི་ཕན་ཚུན་
བརྟེན་པའི་འབྲེལ་བ་སྟེང་ནས་ཕྱེ་བ་ཡིན་ལ། ཕྱི་རོལ་གྱི་གཟུགས་སོགས་དོན་དམ་པར་
མ་གྲུབ་ཅིང་། ནང་སེམས་ཀྱི་ཤེས་པའི་རྫས་སུ་གྲུབ་པའམ་ཤེས་པ་ལ་བརྟེན་ནས་སྐྱེས་
ཤིང་ཤེས་ངོར་སྣང་བའི་ཁྱད་ཆོས་ཤིག་ཏུ་འདོད་པ་ནི་སེམས་གཙོ་དང་། ཕྱི་རོལ་གྱི་
གཟུགས་སོགས་དོན་དམ་པར་གྲུབ་ཅིང༌། དེ་ཉིད་ནང་སེམས་ཀྱི་ཤེས་པ་སྐྱེ་བའི་རྟེན་
ནམ་རྐྱེན་དུ་འདོད་པ་ལ་དངོས་གཙོ་ལྟ་བ་ཟེར་བ་ཡིན། སངས་རྒྱས་ཆོས་ལུགས་ཀྱི་གྲུབ་
མཐའ་རྣམ་བཞིའི་ཁྲོད་ན་ཕྱི་དོན་ཁས་མི་ལེན་ཞིང་ཤེས་བྱ་ཤེས་པའི་དམིགས་རྐྱེན་དུ་མི་
འདོད་པ་སེམས་ཙམ་པ་དང་རྣལ་འབྱོར་སྤྱོད་པའི་དབུ་མ་རང་རྒྱུད་པ་གཉིས་ཡིན་ལ།
གཞན་བྱེ་བྲག་སྨྲ་བ་དང༌། མདོ་སྡེ་བ། མདོ་སྡེ་སྤྱོད་པའི་དབུ་མ་རང་རྒྱུད་པ། དབུ་
མ་ཐལ་འགྱུར་བ་ཀུན་པོས་ཕྱི་དོན་ཁས་ལེན་ཅིང་ཕྱི་རོལ་གྱི་གཟུགས་ལ་བརྟེན་ནས་ནང་
སེམས་ཀྱི་ཤེས་པ་སོགས་སྐྱེ་བར་འདོད་དེ། མདོ་ལས། དམིགས་པ་མེད་པར་སེམས་
མི་སྐྱེ། །ཞེས་དང་། བྱང་ཆུབ་སེམས་འགྲེལ་ལས་ཤེས་པས་ཤེས་བྱ་རྟོགས་པ་སྟེ་ཤེས་བྱ་
མེད་པར་ཤེས་པ་མེད། ཅེས་དང༌། དབུ་མ་འཇུག་པ་ལས། གཟུགས་མེད་ན་ནི་
སེམས་ཡོད་མ་འཛིན་ཅིག ། སེམས་ཡོད་ཉིད་ནའང་གཟུགས་མེད་མ་འཛིན་ཅིག །
ཅེས་སོགས་གསུངས་ཡོད་ལ། བོད་དུ་བསྟན་པ་སྔ་དར་ལ་དབུ་མ་རང་རྒྱུད་པའི་ལྟ་བ་
དར་ཡང་བསྟན་པ་ཕྱི་དར་ལ་གཙོ་ཆེར་དཔལ་ལྡན་ཟླ་བ་གྲགས་པ་དང་ཞི་བ་ལྷའི་ལུགས་
ཀྱི་དབུ་མ་ཐལ་འགྱུར་བའི་ལྟ་བ་སྲོག་ཏུ་བཟུང་བ་ཡིན་ལ། དེ་གཉིས་ཀྱི་ལུགས་ལ་ཕྱི་
དོན་ཁས་མི་ལེན་པའི་སེམས་ཙམ་པའི་ལྟ་བ་དེ་ཁས་མི་ལེན་པར་མ་ཟད་དགག་པ་བརྒྱབ་
ཡོད་ལ། ཟླ་བ་གྲགས་པས། ཤེས་བྱ་མེད་ན་ཤེས་པ་བཀག་གྲུབ་པས། ཞེས་དང་།
234



ཞི་བ་ལྷས། ཤེས་བྱ་མེད་ན་ཅི་རིགས་ནས། །གང་གི་ཤེས་པ་ཞེས་བརྗོད་བྱེད། །ཅེས་
དང༌། དེས་ན་ཤེས་བྱ་ཉེར་གནས་པ། ། མེད་པར་ཤེས་པ་མེད་ཅེས་ངེས། ། སོགས་་
གསུངས། དངོས་གཙོ་རྩོད་གྲུབ་ཅེས་པའི་དོན་ནི་དངོས་པོ་ཕན་ཚུན་བར་གྱི་རྟེན་
འབྱུང་ལྟོས་འཇོག་གི་དོན་ཡིན་ལ། སངས་རྒྱས་ཆོས་ལུགས་ཀྱི་གྲུབ་མཐའི་ཁྲོད་ན་་་་
འདུས་བྱས་རྒྱུ་འབྲས་ཀྱི་རྟེན་འབྲེལ་ཁས་མི་ལེན་མཁན་གཅིག་ཀྱང་མེད་ལ། དེར་ཁས་
མ་བླངས་ན་དགེ་སྡུག་གི་ལས་རྒྱུ་འབྲས་དང་། ཐར་བ་དང་ཐམས་ཅད་མཁྱེན་པའི་རྣམ་
གཞག་གང་ཡང་འཇོག་མི་ཐུབ་བོ།. །ཆོས་ཀུན་རྟེན་འབྲེལ་ཙམ་དུ་གྲུབ་པ་དང་། རྟེན་
འབྲེལ་དང་སྟོང་པ་དོན་གཅིག་དང༌། རྟེན་འབྲེལ་ཡིན་པའི་རྒྱུ་མཚན་གྱིས་ཆོས་ཀུན་
རང་དབང་ཚུགས་ཐུབ་ཏུ་མ་གྲུབ་པའི་ཆོས་ཉིད་ཟབ་མོ་སྟོང་པ་ཉིད་གཏན་ལ་འབེབས་པ།
ལྟ་བའི་ཡང་རྩེ་དཔལ་ལྡན་ཐལ་འགྱུར་བའི་ཐུན་མོང་མ་ཡིན་པའི་ཁྱད་ཆོས་ཤིག་ཡིན།
དེ་ལས་སངས་རྒྱས་ཆོས་ལུགས་ཀྱི་ལྟ་བ་དངོས་གཙོ་རྩོད་གྲུབ་སྨྲ་བའི་རིང་ལུགས་དང་
འགལ་མི་འགལ་ཤེས་པར་འགྱུར་རོ། གཞན་ཡང་སངས་རྒྱས་ཆོས་ལུགས་གྲུབ་མཐའི་
ཁྲོད་ཀྱི་ཕྱི་རོལ་གྱི་གཟུགས་སོགས་ནང་སེམས་ཀྱི་རྫས་ཤིག་གམ་ནང་སེམས་ཀྱི་བདག་ཉིད་
དང་། སེམས་ཀྱི་ཤེས་པ་བདེན་གྲུབ་ཏུ་ཁས་ལེན་པའི་སེམས་ཙམ་པའི་ལྟ་བ་མཐའ་
གཅིག་ཏུ་འཐད་ལྡན་མིན་ཞེས་དགག་དཀའ་སྟེ། འཇིག་རྟེན་གྱི་མཛེས་སྡུག་རིག་པའི་
ལྟ་བའི་ ཐད་ནས་བཤད་ན་འཛམ་གླིང་ན་མཛེས་སྡུག་རིག་པའི་སྲོལ་འབྱེད་དུ་བརྩི་བ་
འཇར་མན་གྱི་ཧེ་ཀར་དང༌། དབྱིན་ཇིའི་ཨ་རོན་རེད། ཨོ་སི་ཐོས་ལིའི་ཧྥུ་རུག་ཏ།
སུས་ཟིའི་རོང་། ཧྥ་རན་སིའི་གདུས་ཧྥུ་རིན། ཨ་མེ་རི་ཀའི་སན་ཏ་ཡན། རྒྱ་རིགས་
ཀྲུ་ཀོང་ཆན་སོགས་དེང་དུས་འཛམ་གླིང་ན་ཚད་མར་འཛིན་པའི་མཛེས་སྡུག་རིག་པའི་
གཞུང་རྩོམ་མཁན་མང་ཤོས། མཛེས་སྡུག་ཡིན་མིན་གྱི་ཁྱད་པར་དེ་ཡུལ་གྱི་དངོས་པའི་
སྟེང་དུ་གྲུབ་པའི་ཁྱད་ཆོས་མིན་ལ། མི་རྣམས་ཀྱི་བསམ་པའི་ཁྱད་པར་ལས་མཛེས་མི་
མཛེས་ཀྱི་སྣང་བ་སྣ་ཚོགས་ཤར་བ་ཡིན་ཞེས་འདོད་ཅིང་། དེ་ནི་སེམས་ཙམ་པའི་ལྟ་བ་
དང་ཨ་ན་མ་ན་རེད་དེ། མདོ་སྡེ་ལང་ཀར་གཤེགས་པ་ལས། བག་ཆགས་ཀྱིས་ནི་སླད་
པའི་སེམས། །དོན་དུ་སྣང་བ་རབ་ཏུ་འབྱུང༌། ། དོན་ཡོད་མ་ཡིན་སེམས་ཉིད་དེ། ། ཞེས་
དང༌། བྱང་ཆུབ་སེམས་འགྲེལ་དུ། ཕྱི་རོལ་དོན་ནི་གཅིག་ལ་ཡང་། ། ཤེས་པ་ཐ་དད་
རབ་འཇུག་སྟེ། །ཡིད་འོང་གཟུགས་ནི་གང་ཡིན་པ། །དེ་ཉིད་གཞན་ལ་གཞན་དུ་སྣང་། །
ཞེས་དང་། ཐེག་བསྡུས་ལས། དངོས་གཅིག་ཡིད་ནི་ཐ་དད་ཕྱིར། །དོན་མ་གྲུབ་པར་
འདོད་པ་ཡིན། །ཞེས་སོགས་སེམས་ཙམ་པའི་དགོངས་པའི་ཐོག་ཏུ་བབས་ཡོད་དོ། །
འདིའི་ཐད་ལ་རང་གཞན་གྱི་ལོག་རྟོག་ཐེ་ཚོམ་སེལ་བའི་ལུང་རིགས་ཀྱི་སྤྲོས་པ་མང་དུ་ཡོད་
235



ཀྱང་། རྩོམ་འདིའི་བརྗོད་བྱ་དངོས་མིན་པས་རེ་ཞིག་བཞག མི་རིགས་ཀྱི་རྩོམ་རིག་
སྒྱུ་རྩལ་གྱི་ཁྱད་ཆོས་ནི། ལོ་རྒྱུས་སྟེང་དུ་རིང་ནས་གོམས་གཤིས་སུ་ཆགས་པའི་བསམ་པ་
དང་ལྟ་སྤྱོད་ཀྱི་ཁྱད་པར་ཞིག་ལ་བྱེད་དགོས་ཏེ། གལ་ཏེ་བསམ་པ་དང་ལྟ་སྤྱོད་སྟེང་ནས་
མི་རིགས་རང་མཚན་གྱི་ཁྱད་ཆོས་ཤིག་མེད་པར་ཕྱི་ཚུལ་ཁོ་ནས་མི་རིགས་ཀྱི་རྩོམ་རིག་སྒྱུ་
རྩལ་དུ་འཇོག་ན། རྩྭ་གཟུགས་ཞིག་ལ་མི་རིགས་ཞིག་གི་གོན་རྒྱུ་བསྐོན་ན་རྩྭ་གཟུགས་
ཀྱང་མི་རིགས་དེར་འགྱུར་ལ། ཟློས་གར་མཁན་གྱིས་རྒྱལ་པོའི་ཆས་སུ་སྤྲས་པ་ཡང་རྒྱལ་
པོ་ངོ་མར་འགྱུར་བར་ཐལ་ལོ། །སྒྱུ་རྩལ་རྩོམ་རིག་གི་མི་རིགས་ཀྱི་ཁྱད་ཆོས་གཞན་ཞིག་ནི་
མི་རིགས་ཀྱི་སྐད་ཡིག་ཡིན་ཏེ། རྩོམ་རིག་སྒྱུ་རྩལ་ནི་ཚིག་གི་སྒྱུ་རྩལ་ལམ་ངག་གི་སྒྱུ་རྩལ་
ཡིན་ཞེས་འཇིག་རྟེན་ན་རླུང་ལྟར་གྲགས་པའི་ཕྱིར། དེས་ན། མི་རིགས་ཀྱི་རྩོམ་རིག་
སྒྱུ་རྩལ་ནི་མི་རིགས་རང་རང་གི་སྐད་ཡིག་གམ་ཚིག་གི་སྒྱུ་རྩལ་ཡིན་པར་ཚུལ་གསུམ་ཚང་
བའི་ རྩོམ་རིག་ཚིག་གི་སྒྱུ་ རྩལ་ གྱི་རྟགས་ལས་འགྲུབ་པས་མང་དུ་བསྒྲུབ་ག་ལ་དགོས།
རྩོམ་རིག་གི་མི་རིགས་ཀྱི་ཁྱད་ཆོས་བརྗོད་བྱ་ཁོ་ནས་འཇོག་དགོས་ཟེར་ན། དེས་ན་ཏཱ་ར་
ན་ཐའི་རྒྱ་གར་ཆོས་འབྱུང་རྒྱ་གར་གྱི་རྩོམ་རིགས་དང་། མགོན་པོ་སྐྱབས་ཀྱི་རྒྱ་ནག་ཆོས་
འབྱུང་རྒྱ་ནག་གི་རྩོམ་རིགས་ཡིན་པར་ཐལ། དེ་གཉིས་ཀྱི་བརྗོད་བྱ་རྒྱ་གར་དང་རྒྱུ་ནག་
གི་ གནས་ཚུལ་ཡིན་པའི་ཕྱིར། འདོད་ན། དེ་གཉིས་རྒྱ་གར་དང་རྒྱ་ནག་གི་རྩོམ་
རིགས་མ་ཡིན་པར་ཐལ། བོད་ཀྱི་རྩོམ་རིགས་ཡིན་པའི་ཕྱིར། དེར་ཐལ། བོད་ཡིག་
གི་རྩོམ་ཡིན་པའི་ཕྱིར། བརྗོད་བྱ་ཁོ་ནས་ཕྱེ་ན་ཕྱི་གླིང་བས་ཕྱི་གླིང་གི་ཡིག་རིགས་སྟེང་
ནས་ཀྲུང་གོའི་གནས་ཚུལ་བྲིས་ཡོད་པ་ཀུན་པོ་ཀྲུང་གོའི་རྩོམ་རིགས་སུ་བརྩི་དགོས་པས་
འཐད་དམ། ལ་ལས་མི་རིགས་གྲངས་ཉུང་མང་པོ་ཞིག་ལ་སྐད་ཡིག་མེད་པས་དེ་རིགས་
ལ་རྩོམ་རིག་སྒྱུ་རྩལ་མེད་དམ་ཞེ་ན། རིགས་པའི་གཞུང་ལུགས་དང་སྦྱར་ནས་བཤད་ན་
མི་རིགས་དེ་རིགས་ལ་མི་རིགས་རྩོམ་རིག་མཚན་ཉིད་པ་མེད་དེ། རྩོམ་རིག་ནི་སྐད་ཡིག་
གམ་ཚིག་གི་སྒྱུ་རྩལ་ཡིན་ལ། མི་རིགས་དེ་རིགས་ལ་ཐུན་མོང་གི་སྐད་ཡིག་ལས་མི་རིགས་
རང་ལ་སྐད་ཡིག་མེད་པས་རྩོམ་རིག་ཀྱང་ཐུན་མོང་གི་རྩོམ་རིག་ཙམ་ལས་མེད་དོ། ། སྐད་
རིགས་ ཡོད་ཀྱང་ཡིག་རིགས་མེད་ན་ མི་རིགས་དེ་ལ་ ཡིག་ངོའི་རྩོམ་རིག་ཡོད་མི་སྲིད།
སྐད་རིགས་ཀྱང་མེད་ན་མི་རིགས་ཡན་གར་བ་ཞིག་ཏུ་ཡང་འཇོག་དཀའ་སྟེ། སི་ཏ་ལིན་
གྱིས་བཤད་པའི་མི་རིགས་ཀྱི་མཚན་ཉིད་མི་ཚང་བའི་ཕྱིར་རོ། །ཡང་ལ་ལས་རྩོམ་གྱི་མི་
རིགས་ཀྱི་ཁྱད་པར་རྩོམ་པ་པོའི་མི་རིགས་སྟེང་ནས་ཕྱེ་བ་ཡིན་ཟེར། དེ་ལྟར་ཕྱེ་ན་བོད་
ཀྱིས་བྲིས་པའི་རྒྱ་ཡིག་དེ་བོད་ཡིག་དང་། སོག་པོས་བྲིས་པའི་བོད་ཡིག་དེ་སོག་ཡིག་
དང༌། རྒྱ་ཡིས་བྲིས་པའི་སྣུམ་ཚོན་རི་མོ་དེ་རྒྱུ་ཡི་རི་མོར་ཁས་ལེན་དགོས་པས། དེ་
236



ལྟར་ཕྱེ་ན་འགྲིག་མི་འགྲིག་སློབ་གྲྭའི་བྱིས་པ་རྣམས་ཀྱིས་ཀྱང་ཤེས་སོ། །དེས་ན། རྩོམ་
དང་གླུ་དབྱངས་རོལ་མོ་སྣང་བརྙན་བྲིས་འབུར་ཁང་པ་ཅ་ལག་གོས་རྒྱན་སོགས་ཀྱི་མི་
རིགས་ཀྱི་ཁྱད་ཆོས་དེ་དངོས་པོ་རང་སྟེང་གི་མངོན་འགྱུར་ གྱི་ཁྱད་ཆོས་སྟེང་ནས་ངོས་
འཛིན་བྱེད་པ་ལས། དངོས་པོ་དེ་དང་ཐ་དད་པའི་རྩོམ་པ་པོ་དང་བཟོ་བ་སོགས་ལས་
ངོས་འཛིན་བྱེད་པར་སྨྲ་བ་ནི། གྲོ་ཕྱེ་དང་ནས་ཕྱེ་དཀར་ནག་གི་ཁྱད་པར་ཞིང་པ་དང་
རང་འཐག་འཐག་མཁན་གྱི་ཤ་མདོག་དཀར་ནག་སྟེང་ནས་ཕྱེ་བ་དང་རྣམ་པ་ཀུན་ཏུ་
མཚུངས་སོ། །རྩོམ་རིག་གི་མི་རིགས་ཀྱི་ཁྱད་ཆོས་ལ་ཕྱི་ནང་གི་གྲུབ་ཆ་གཉིས་ལས་ཕྱི་ཡི་
གྲུབ་ཆ་སྐད་ཡིག་ཡིན། མི་རིགས་རང་མཚན་པའི་སྐད་ཡིག་གི་ཁྱད་ཆོས་དེ་མིང་ཚིག་གི་
སྦྱོར་སྟངས། ཚིག་སྦྱོར་སྟེང་དུ་འདེགས་འགྱོགས་འགྱུར་ཁུག་གི་སྙན་རོ་འདོན་ཚུལ།
ཡིད་ཀྱི་འགྱུར་བ་སྣ་ཚོགས་ཚིག་གིས་མཚོན་ཚུལ། དཔེ་དང་གཟུགས་སོགས་མངོན་སུམ་
གྱི་མཛེས་སྡུག་གི་ཉམས་བཏོད་ཚུལ། ་ བཅད་ལྷུག་སྤེལ་མའི་ཚིག་རྐང་བསྒྲིག་ཚུལ།
གཞུང་ཤིང་ཡལ་ག་ལོ་འདབ་ སོགས་རྩོམ་གྱི་སྤྱི་ཁོག་འབུབ་ཚུལ། མགོ་ བརྩམ་ཚུལ།
གཞུང་ བསྲིང་ཚུལ། མཇུག་བསྡུ་ཚུལ་ སོགས་ཀྱི་ཁྱད་ཆོས་ སྟེང་ནས་མཚོན་པ་ཡིན།
ཚིག་གི་ཁྱད་ཆོས་ཕལ་ཆེར་ཞིག་སྐད་ཡིག་གཞན་གྱི་སྟེང་ནས་ཇི་ལྟ་བ་བཞིན་དུ་མཚོན་མི་
ནུས། སྙན་ཚིག་ཕལ་ཆེར་སྐད་ཡིག་གཞན་ཞིག་ཏུ་བསྒྱུར་ཚེ། ནང་དོན་གྱི་རུས་ཁོག་
སྐམ་པོ་ཙམ་ལས་ཚིག་གི་སྙན་རོ་དང་དོན་གྱི་བརྗིད་བག་གི་ཉམས་འཛིན་པའི་གཞོན་ཤ་
མཛེས་ཆོས་ཕལ་ཆེར་ཞིག་པར་འགྱུར་བ་སྐད་གཉིས་ལ་མཁས་པའི་ལོ་ཙཱ་བ་རྣམས་ཀྱི་མྱོང་
གྲུབ་ཡིན། སྙན་ཚིག་ཡིན་མིན་གང་ཡང་ཚིགས་བཅད་དུ་སྡེབ་པ་མང་བ་བོད་ཀྱི་རྩོམ་
རིགས་ཀྱི་ཁྱད་ཆོས་ཤིག་ཡིན། དེ་ཡང་གནའ་དུས་རྒྱ་གར་ནས་བསྒྱུར་བའི་བཀའ་་་
བསྟན་བཅོས་ཁྲོད་ན་ཚིགས་བཅད་མ་མང་བས་དེའི་ཤན་ཞུགས་ཐེབས་པ་ཙམ་ཡང་མིན་
ལ། གནའ་ནས་དར་བའི་དམངས་ཁྲོད་ཀྱི་གླུ་གཞས་གཏམ་སྒྲུང་ཕལ་ཆེར་ཚིག་སྙན་
བརྗོད་བདེ་འཛིན་སླ་འདུས་ཆེ་བའི་ཁྱད་ཆོས་བཞི་ལྡན་གྱི་ཚིགས་བཅད་ཡིན། ཐབ་
རྩའི་རྒན་མོ། ལམ་ཁའི་སྤྲང་པོ། རི་མགོའི་ཟོག་རྫི་ཡན་ཆད་གཏམ་གླེང་ཁ་མཚར་
བཤད་ཚེ་ཚིག་རིང་ཐུང་བཅད་མཚམས་ཆ་སྙོམས་པའི་གཏམ་དང་དཔེ་འཐེན་ཤར་རེ་
བཤད་ཤེས། སྐད་ཀྱི་ཁྱད་ཆོས་དེ་རིགས་དོར་ནས་གཞན་སྐད་ཀྱི་ལད་མོ་དང་དཔེ་
འགེབས་བྱེད་པ་ནི་ཤིན་ཏུ་ཡི་མུག་པའི་གནས་ཤིག་རེད། ལ་ལས་གོམས་གཤིས་ཀྱི་
ཚིགས་བཅད་སྟེང་ནས་དེང་དུས་ཀྱི་འཚོ་བའི་གནས་སྟངས་དང་དེང་དུས་ཀྱི་མི་ཡི་སེམས་
བྱུང་གི་ཁྱད་པར་མཚོན་མི་ཐུབ་ཟེར། གནའ་དུས་ལོ་སྟོང་ཕྲག་དུ་མའི་རིག་གནས་རྒྱ་
མཚོ་ཤོང་བའི་ཚིགས་བཅད་ཀྱི་འདོད་འཇོ་བུམ་པར་དེང་དུས་ཀྱི་རྒྱུན་ལྡན་གྱི་འཚོ་བའི་
237



ཁྲོམ་པ་མི་ཤོང་བ་རྒོད་བྲོ་བའི་གནས་མིན་ནམ། མཛོད་དང་ཀུན་བཏུས། སྔགས་ཀྱི་
གཞུང་སོགས་སུ་མི་ཡི་སེམས་སེམས་བྱུང་དང་ཀུན་རྟོག་གི་ཁྱད་པར་ཤིན་ཏུ་ཕྲ་བ་མཚོན་པ་
ལ་མི་འདངས་པའི་སྐྱོན་མེད་པའི་སྐད་རིགས་དེས་དེང་སང་གི་སེམས་བྱུང་རགས་པ་ཙམ་
ཡང་མཚོན་མི་ཐུབ་ཟེར་བ་ཡ་མཚན་ཆེ། དེང་སང་གི་མིས་ བརྩམས་པའི་སྙན་རྩོམ་
ཚིགས་བཅད་ཁ་ཤས་ནང་འཚོ་བའི་ནང་དོན་ཞོན་པ་ཚོན་མདངས་མཛེས་པའི་དབུགས་
ལྷང༌ ལྟ་བུ་ དང༌། སྡེབ་ སྦྱོར་ བབས་ཆགས་ མེད་ པ་ རྡོ་ ཆག་ བཙན་ སྒྲིག་ ལྟ་ བུ་ དང༌།
ཉམས་འགྱུར་གྱི་གསོན་སྲོག་མེད་པ་མཛེས་མའི་བེམ་རོ་ལྟ་བུ་དང༌། སྒྱུ་རྩལ་གྱི་སྣང་
བརྙན་མེད་པ་ཆབ་སྲིད་ཀྱི་ཁ་གཡང་ལྟ་བུ་དང་། བསྟོད་ཚིག་སྐམ་པོ་བསྒྲིགས་པ་གཡོག་
པོའི་ཁ་ཡག་ལྟ་བུ་དང༌། དོན་གྱི་ཟབ་ཁྱད་མེད་པ་ཆུ་ཁའི་ལྦུ་བ་ལྟ་བུ་དང་། རང་རྩོམ་
གྱི་ཁྱད་ཆོས་མེད་པ་ལམ་ཁའི་སྤྲེའུ་ལྟ་བུ་སོགས་མེད་པ་མིན་ཡང་། དེ་དག་རྒྱུ་མཚན་དུ་
བྱས་ནས་ཚིགས་བཅད་ཀྱི་རང་བཞིན་དེ་འདྲ་ཞིག་ཡིན་ཟེར་ན། གྲོང་ཁྱེར་ཞིག་གི་སྲང་
བར་དུ་ལོང་བ་དང་ཞ་བོ་འགའ་མཐོང་ནས་གྲོང་ཁྱེར་དེའི་མི་ཚང་མ་ལོང་བ་དང་ཞ་བོ་
རེད་ཟེར་བ་དང་ཁྱད་པར་ཅི་ཡོད། ལ་ལས་བོད་ཀྱི་སྲོལ་རྒྱུན་རིག་གནས་ཚང་མ་འཇིག་
རྟེན་རྙིང་བའི་ཆབ་སྲིད་ཀྱི་ལམ་ལུགས་དང་ཁྱད་མེད་པའི་དགག་བྱ་ཉིད་དུ་ལྟ་བ་ནི་ཞ་
རའི་སྣང་ངོར་འཇིག་རྟེན་ནག་ལེབ་གཅིག་ཏུ་ཤར་བ་སྟེ། དེ་དག་ལ་རང་གི་ཨ་མའི་བརྩེ་
བའི་ངོ་འཛུམ་དཀར་པོ་ཡང་ནག་ལེབ་ལས་མ་འདས་སོ། །ཆེས་ཆེ་བའི་ཐན་ལྟས་ཤིག་ནི།
གཞན་གྱི་གསུང་རྩོམ་ཤོ་ལོ་ཀ་གཅིག་ཀྱང་ཚིག་འགྲེལ་བབ་ཆགས་ཤིག་རྒྱག་མི་ཤེས་ཤིང་།
རང་གིས་ཚིག་རྐང་གསུམ་ཡང་ཚིག་སྐྱོན་མེད་པ་ཞིག་སྦྱོར་མི་ཤེས་པའི་རྐྱལ་སྟོང་འགའ་
ཞིག་སྙན་ངག་གཞུང་གི་ནང་དོན་ཅི་ཡིན་ཡང་མ་ཤེས་པར་སྙན་ངག་དགག་པར་རྩོམ།
སྔོན་བྱོན་མཁས་པའི་གསུང་རྩོམ་ཚིགས་བཅད་ཀྱི་སྐོར་སྣ་གཅིག་ཀྱང་མགོ་ནས་མཇུག་གི་
བར་གྲ་དག་ཅིག་བལྟས་ཡོད་མེད་མི་ཤེས་པར། ཚིགས་བཅད་རྩོམ་སྟངས་རྗེས་ལུས་
ཡིན། འཆིང་རྒྱུ་ཡིན། དོར་དགོས། ཁོ་ཚོས་དུས་རབས་གསར་བར་མཐུན་པའི་
རྩོམ་སྟངས་གསར་བ་ཞིག་གསར་གཏོད་བྱེད་ཀྱིན་ཡོད་ཁུལ་སོགས་ད་རཱུ་ར་ཟོས་པ་ལྟ་བུའི་
སྨྱོ་ལབ་འཛེམ་མེད་དུ་བྱེད་ཅིང་། མགོ་ནམ་མཁའི་དབྱིངས་སུ་བཏེགས་མོད། རིག་
གནས་ཀྱི་གཞི་རྩ་མེད་པའི་སྤྲེའུས་ཁྲོམ་དཀྱིལ་དུ་བཞད་གད་ཆ་ལ་ལ་སློང་ནུས་པ་ཙམ་ལས་
གསར་གཏོད་ཀྱི་ཟླ་བའི་དཀྱིལ་འཁོར་ལག་ཏུ་ལོན་དཀའ་བར་གདའ། དེང་སང་མི་
སྲིད་དགུ་སྲིད་སྣང་སྟེ། བོད་ཡིག་མི་ཤེས་པས་བོད་ཡིག་བསྒྱུར་འདོད་པ་དང༌། བརྡ་
དང་ཚིག་སྦྱོར་མི་ཤེས་པས་རྩོམ་སྟངས་བསྒྱུར་འདོད་པ་སོགས་རྒོད་བྲོ་ལ་ངུ་ཡང་བྲོ། ར་
རྫི་སྐར་རྒྱལ་ཤི་རྗེས་གཤེད་འདུལ་མ་བྱས་པ་ཡིན་ནམ།
238



རྩོམ་རིག་གི་མི་རིགས་ཀྱི་ཁྱད་ཆོས་ལས་ནང་གི་གྲུབ་ཆ་ནི། མི་རིགས་རང་མཚན་
པའི་ལྟ་བ་དང་བསམ་པ་དང་ཀུན་སྤྱོད་ཀྱི་ཁྱད་ཆོས་དང་འཚོ་བའི་གནས་སྟངས། ཡུལ་
སྲོལ་གོམས་འདྲིས་སོགས་ཇི་ལྟ་བ་བཞིན་དུ་མཚོན་པ་དེ་ཡིན། སྐད་ཡིག་སོགས་ཕྱི་ཚུལ་
སྟེང་ནས་མི་རིགས་ཀྱི་ཁྱད་ཆོས་ཡོད་ཀྱང་། ནང་ཉམས་སྟེང་ནས་མི་རིགས་ཀྱི་ཁྱད་
མཚན་མངོན་གསལ་རེ་མེད་ན་མི་རིགས་ཀྱི་རྩོམ་རིག་ཏུ་འཇོག་དཀའ་སྟེ། སྤྲེའུས་མི་ཡི་
གོན་རྒྱུ་གོན་རུང་མིར་མི་བརྩི་བ་བཞིན་ནོ། །དེང་སང་དུས་དེབ་སྟེང་དུ་འཁོད་པའི་སྒྲུང་
གཏམ་མང་ཆེ་བར་ཕྱི་ཡི་སྐད་ཡིག་གི་སྒྱུ་རྩལ་གྱི་ཉམས་ཞན་པར་མ་ཟད། ནང་ཉམས་
སྟེང་གི་མི་རིགས་ཀྱི་ཁྱད་ཆོས་ཀྱང་ཤིན་ཏུ་ཞན། སྒྲོ་བཏགས་ཀྱིས་གཟུགས་སུ་བཀོད་
པའི་མི་ཕལ་ཆེར་ཞིག་ལ་བཀྲ་ཤིས་དང་ལྷ་མཚོ་སོགས་བོད་མིང་རེ་བཏགས་པ་མ་གཏོགས་
བསམ་པ་དང་ཀུན་སྤྱོད། ཡུལ་སྲོལ་གོམས་འདྲིས། བཟའ་ཟླ་དང་བཟང་ས་དང་ཡུལ་
མི་ཕན་ཚུན་བར་གྱི་འབྲེལ་བ། དྲང་གཡོ་དཔའ་ཞུམ་བཟེ་རེ་དང་སྡུག་རུས་སོགས་ཀྱིས་
མཚོན་པའི་མི་གཤིས་སོགས་བྲིས་ཡོད་པ་ཕལ་ཆེར་འོ་མར་ཆུ་ནག་བསྲེས་པ་བཞིན་རང་
མདངས་ཞན་པ་དང༌། མི་རིགས་གཞན་པར་དཔེ་འགེབས་བྱས་པ་མང་ཞིང་རྩོམ་་་
མཁན་རང་ཉིད་འཚོ་བའི་ཉམས་མྱོང་དང་འཚོ་སྟངས་ལ་ཆ་རྒྱུས་མེད་པས་འོལ་ཚོད་བྱས་
པའམ། གནས་ཚུལ་ལ་ཆ་རྒྱུས་མེད་པའམ་ལྟ་ཚུལ་མི་མཐུན་པའི་མི་རིགས་གཞན་པའི་
མཐོང་སྣང་བཀོད་པ་ལྟ་བུ་མང་ལ། ལ་ལས་འཚོ་བའི་སྟེང་གི་སྐྱོན་ཕྲ་མོ་ཙམ་ཡང་ཆེ་རུ་
བརྩིས་ནས་ཁྲོམ་བསྒྲགས་བྱེད་པ་བཞིན་དུ་སྒྲོ་འདོགས་སྐུར་འདེབས་འདྲ་མིན་སྣ་ཚོགས་
བྲིས་ནས་རང་མཚང་སྒྲོགས་པ་ཡང་མི་ཉུང་ངོ༌། །དེ་ལས་རྩོམ་པ་པོའི་སྐྱེས་སྦྱངས་ཀྱི་ཡོན་
ཏན་དང་ལྟ་བའི་ཆུ་ཚད། རྩོམ་རྩལ་ཉམས་མྱོང་གང་ཐད་ནས་ཀྱང་ཞན་པར་རྗེས་སུ་
དཔོག་ཅིང་འཕྲོ་ཕྱིན་ཆད་འབད་རྩོལ་བྱེད་དགོས་པའི་ཕྱོགས་ཀྱང་ངེས་པར་འགྱུར་རོ། །
ཞེས་ཐོག་མར་རྩོམ་རིག་དང་འབྲེལ་བའི་གནད་དོན་འགའ་ཞིག་ལ་དགག་བཞག་སྤོང་
བའི་གཏམ་གྱིས་མདུན་བསུས་ནས་བརྗོད་བྱ་དངོས་སྙན་ཚིག་ངག་གི་རོལ་དབྱངས་ཞེས་
པའི་སྙན་རྩོམ་ཚིགས་བཅད་ཀྱི་རྩོམ་གྱི་ཁྱད་ཆོས་གླེང་བ་ནི། སྒྱུ་རྩལ་གྱི་ཁོངས་གཏོགས་
སྙན་རྩོམ་ལ། ཚིག་གི་སྡེབ་སྦྱོར་སྙན་ཞིང་བརྗིད་པ་གླུ་དབྱངས་ཀྱི་ཁྱད་ཆོས། དོན་གྱི་
རང་མཚན་སྣང་བརྙན་དུ་ཤར་བ་རི་མོའི་ཁྱད་ཆོས། གནས་ལུགས་ཟབ་མོ་སྟོན་པ་ལྟ་
བའི་ཁྱད་ཆོས། ཚིག་ཉུང་ལ་གནད་འདུས་པ་རིན་ཆེན་རིལ་བུའི་ཁྱད་ཆོས་བསམ་དོན་
ཁོང་དུ་སྦེད་པ་ན་ཆུང་མིག་ཟུར་གྱི་ཁྱད་ཆོས། ཡིད་འགྱུར་གྱི་ནུས་པ་ཐོན་པ་ལྷའི་བྱིན་
རླབས་ཀྱི་ཁྱད་ཆོས་སོགས་ཚང་བ་སྙན་རྩོམ་ལེགས་ཤོས་སུ་བརྩི་བ་ཡིན། དེ་དག་ཀྱང་
མདོར་བསྡུས་ན་དོན་སྟེང་དུ་བྱུང་བའི་མཛེས་སྡུག་ཡིད་འོང་གི་ཉམས་དང་། ཚིག་གི་
239



སྡེབ་སྦྱོར་སྟེང་དུ་བཏོན་པའི་མཛེས་སྡུག་སྙན་འཇེབས་ཀྱི་ཉམས་གཉིས་སུ་འདུའོ། །སྙན་
རྩོམ་བཟང་ངན་གྱི་ཁྱད་པར་ཡང་གོང་གསལ་གྱི་ཁྱད་ཆོས་སྟེང་ནས་འབྱེད་དགོས་སོ། །
རྩོམ་འདིའི་དབང་དུ་བཏང་ན་དོན་ཉམས་དང་སྒྲ་ཉམས་རྩོམ་སྟངས་སོགས་ཀྱི་ཐད་ན་
སྙན་རྩོམ་གྱི་ཁྱད་ཆོས་བཟང་ཙམ་ཐོན་འདུག་པས་ངོ་སྤྲོད་ཀྱི་ཚུལ་དུ་བཤད་ན།
དང་པོ།
ནང་དོན་ཕྱོགས་ཀྱི་ཁྱད་ཆོས་ལ།
1 བརྗོད་བྱ་ལ་འཚོ་བའི་རོ་བཅུད་དང་ལྡན་པའི་ཁྱད་ཆོས། སྙན་ཚིག་འདི་ནི་
འཚོ་བའི་ཉམས་མྱོང་མེད་པར་འོལ་ཚོད་དུ་བྱས་པ་ལྟ་བུ་མིན་པར་སྤྱི་ཚོགས་ཀྱི་འཚོ་བ་ངོ་
མ་དང་འབྲེལ་ཆེ་ཞིང༌། མཐོང་ཐོས་རགས་པ་ཙམ་ལ་བརྟེན་ནས་ཡི་གེར་བཀོད་པ་ལྟ་བུ་
མིན་པར་ཕྲ་ཞིབ་ཀྱི་སྤུ་རིས་དོད་པ་ནི་སྙན་ཚིག་འདིའི་ཁྱད་ཆོས་ཤིག་ཡིན། དཔེར་ན།
དུས་བཞིའི་སོ་ནམ་བྱེད་ལུགས་ སྟོན་པ་ལ་དཔྱིད་དུས་རྨོ་འདེབས་དང་ཡུར་མ་ཡུར་བ་
སོགས་དང༌། དབྱར་དུས་དང་འཚམ་པར་ཆུ་གཏོང་བ། ལུད་འཇོག་པ། སད་སེར་
ཤྭ་འོད་འགོག་པ། སྔོ་ལུད་བསྙལ་བ་སོགས་དང་། སྟོན་དུས་བརྔ་སྡུད་དང་སྐྱེལ་་་
འདྲེན་བྱེད་ཚུལ། གཡུལ་གཅོག་ཚུལ། ཉར་ཚགས་བསྡུ་བསོགས་བྱེད་ཚུལ་སྔོན་ལོག་
རྒྱག་ཚུལ་སོགས་དང་། དགུན་དུས་ལོ་རྗེས་མའི་སོ་ནམ་གྱི་གྲ་སྒྲིག་ཏུ་ཞིང་ཁ་དོ་དམ་
བྱེད་པ་དང་དགུན་ཆུ་གཏོང་བ་སོགས་ལོ་གཅིག་གི་ཞིང་ལས་ཀྱི་བྱ་བ་ཆ་ཚང་སྤྲོས་རྒྱས་སུ་
བཀོད་ཡོད་པར་མ་ཟད། དུས་བཞིའི་ཡུལ་ལྗོངས་དང་ནམ་ཟླ། འགྱུར་ལྡོག མི་
རྣམས་ཀྱི་ལུས་ཀྱི་བྱ་བའི་རྣམ་འགྱུར། ངག་གི་འདུ་བྱེད། ཡིད་ཀྱི་སྤྲོ་དགའི་ཉམས་
སྣང་སོགས་ཕྲ་ཞིང་ཞིབ་པར་དངོས་མྱོང་དང་འབྲེལ་བར་བསྟན། །
2 མི་རིགས་རང་མཚན་པ་དང་ཡུལ་རང་མཚན་པའི་ཁྱད་ཆོས། སྒྱུ་རྩལ་རྩོམ་
རིག་གི་མི་རིགས་ཀྱི་ཁྱད་ཆོས་ཟེར་བ་གར་སྟེགས་སྟེང་དུ་མི་རིགས་ཀྱི་ཆ་ལུགས་བྱས་པའི་
ཕྱི་ཡི་ཉམས་ཙམ་མམ། མི་རིགས་གཞན་པའི་མཐོང་སྣང་དང༌། མི་རིགས་གཞན་
པའི་གནས་ཚུལ་ལ་དཔེ་འགེབས་བྱས་པ་ཙམ་མིན་པར་མི་རིགས་རང་མཚན་པའི་བསམ་
པ་དང་ལྟ་སྤྱོད་གོམས་གཤིས་འཚོ་བའི་ཁྱད་ཆོས་སོགས་མཚོན་པ་ཞིག་དགོས། ཁྱད་
ཆོས་དེ་མེད་ན་མིང་ལ་ཇི་ལྟར་བརྗིད་བག་ཆེ་ཡང་གསོག་གསོབ་ལས་མ་འདས་སོ། ། སྙན་
ཚིག་འདི་ལ་རིགས་ཆོས་དང་ཡུལ་ཆོས་ཀྱི་ཁྱད་པར་མི་ཉུང་བ་ཞིག་ཐོན་ཡོད་དེ། དཔེར་
ན། གཟའ་སྐར་ཚེས་གྲངས་ཡོངས་སུ་བཟང་པོའི་ཉིན། ། ཉིན་དེར་ཁྱུང་དཀར་མཛོ་
ཕོའི་རྭ་རྩེ་སྟེང་། །སྟེང་ཕྱོགས་ལྷ་ལ་ངོམ་པའི་དར་དམར་རྒྱུན། །ཞེས་དང༌། སྐེ་དྲིལ་སྒྲ་
240



དབྱངས་ སྙན་པའི་ཏིང་སྒྲ་སྟེ། ཞེས་དང་། ཚ་གདུང་མ་ ཐེག་ ངལ་གསོའི་བར་་་་་
མཚམས་སུ། །ཕོ་གཞོན་མོ་གཞོན་སྦེ་ག་འགྲན་པ་དང༌། ། ཕན་ཚུན་ཆུ་རྩེད་རྩེ་དང་ཚིག་
རྒྱག་པ། བརྩེ་དུང་བདུད་རྩིའི་རོ་མཆོག་མཚོན་པར་བྱེད། །ཅེས་དང༌། མཐའ་མའི་
ཉིན་དེར་འདེབས་མཇུག་རྟེན་འབྲེལ་ཐོག ། མི་མཛོ་དབྱེར་མེད་བདུད་རྩིའི་ཆང་གིས་
མྱོས། །ཞེས་དང༌། དོན་ཟབ་གདངས་སྙན་བཙས་གླུ་དག ། གཡས་གཏོང་གཡོན་
ལེན་བྱས་པ་ན། ། ཞེས་དང་། རྒྱ་རྒྱུག་མ་བཞི་བུ་དྲུག་གིས། །གཡས་གཡོན་རེས་མོས་
བྱས་ནས་བརྡུང་། །ཞེས་དང་། རྟ་བོང་མཛོ་གཡག་གང་དགོས་ཀྱིས། །རྨིག་པས་ཕར་
བརྗེས་ཚུར་བརྫིས་བྱས། ཞེས་དང༌། ཚ་ལུ་ཨི་ཁུང་སག་སག་དང་། ། ཀོ་ཧྲིལ་མིག་
མང་པ་ཊ་ཡིས། །ཞེས་སོགས་ཀྱི་ཚིག་གིས་སྨོན་འདེབས་ཀྱི་མགོ་ཚུགས་སྐབས་གཟའ་སྐར་
ཚེས་གྲངས་འདེམ་པ། རྨོ་མཛོའི་རྭ་ལ་དར་ཚོན་འདོགས་པ། གླང་གི་སྐེ་ལ་དྲིལ་ཆུང་
འདོགས་པ། ངལ་གསོའི་མཚམས་སུ་ན་གཞོན་ཕོ་མོ་རྩེད་མོ་རྩེ་བ། རྨོ་འདེབས་ཚར་
རྗེས་ཆང་སྟོན་བྱེད་པ། བརྔ་སྡུད་བྱེད་སྐབས་བཙས་གླུ་ལེན་པ། གཡུལ་ཁ་མ་བཞི་བུ་
དྲུག་ཅན་གྱི་རྒྱུག་པས་བརྡུང་བ། རྟ་བོང་མཛོ་གཡག་དེད་ནས་བརྫིས་པ། ཀོ་ལས་
བྱས་པའི་མིག་མང་བཀོལ་བ་སོགས་མི་རིགས་རང་མཚན་པ་བོད་རོང་བ་དང་། ཡུལ་བྱེ་
བྲག་པ་བོད་ལྗོངས་ཀྱི་ཁྱད་ཆོས་མངོན་གསལ་དུ་དོད་ཅིང་། གཞན་ཡང་། སྤྲིན་གྱི་
ཉམས་འབྲི་བ་ལ་བ་གམ་མཆོད་རྟེན་བཞིན་དུ་གནས་ཞེས་དང༌། པད་ཁས་འབོག་ཏོག་
སེར་པོ་གྱོན་ནས་ལྟ་བ་མཐོ་བའི་ལད་མོ་བྱེད་ཅེས་དང་། མཐའ་ཡས་ཞིང་ཐང་གཡུ་ལོ་
མ། ངུར་སྨྲིག་གོས་འཛིན་བཙུན་པར་གྱུར། ཞེས་པ་སོགས་ཀྱང་མི་རིགས་རང་གི་
ཐུན་མོང་མ་ཡིན་ པའི་སྤྱི་ཚོགས་ཀྱི་འཚོ་བ་དང་འབྲེལ་བའི་དཔེ་ཉམས་མཚར་པོ་ སྟེ།
གལ་ཏེ་མཚོན་བྱ་དེ་དག་ལ་མི་རིགས་གཞན་པའི་འཚོ་བ་དང་འབྲེལ་བའི་དཔེ་གཞན་ཞིག་
སྦྱར་ན་བོད་རིགས་ཀྱི་ཁྱད་ཆོས་དང་བོད་ཀྱི་སྙན་རྩོམ་གྱི་ཁྱད་ཆོས་དེ་དག་མི་འབྱུང་ངོ་། །
3 དུས་རབས་ཀྱི་ཁྱད་ཆོས། སྤྱི་ཚོགས་དང་མི་ཡི་འཚོ་སྟངས་ནི་རྣམ་པ་གཅིག་
དང་ཚད་གཅིག་ཏུ་མི་གནས་པ་དངོས་པོའི་ཆོས་ཉིད་ཡིན་ལ། རྩོམ་རིག་གི་ནང་དུ་དུས་
རབས་འགྱུར་ལྡོག་ལས་བྱུང་བའི་སྤྱི་ཚོགས་དང་མི་ཡི་འཚོ་བའི་ལང་ཚོ་དར་རྒུད་ཀྱི་ཉམས་
ཐོན་མེད་ན་བདེན་དོན་དང་འགལ་ཞིང་། རྩོམ་རིག་གི་དུས་རབས་ཀྱི་གནས་ཚུལ་སྟོན་
པའི་དགོས་པའང་མ་འགྲུབ་པ་ཡིན་པས། དུས་རབས་ཀྱི་ཁྱད་ཆོས་དྲང་བདེན་དུ་སྟོན་
པ་ཤིན་ཏུ་གལ་ཆེ་བར་སྣང་། དེང་སྐབས་ཀྱི་དུས་རབས་ཀྱི་ཁྱད་ཆོས་ནི་འདས་པའི་དུས་
རབས་ཀྱི་རྗེས་ལུས་ཀྱི་གནས་སྟངས་ཡང་རྩ་བ་ནས་འགྱུར་མེད་ཅིང༌། ད་ལྟའི་དུས་
རབས་དང་སྤྱི་ཚོགས་ཀྱི་རང་བཞིན་དང་མཐུན་པའི་ཁྱད་ཆོས་གསར་བ་ཕྱོགས་ཀུན་ནས་
241



དབྱར་མཚོ་ལྟར་རྒྱས་པའི་ཉམས་མངོན་སུམ་མྱོང་སྣང་དུ་གྲུབ་པ་དེ་ཡིན། སྙན་ཚིག་
འདིའི་ནང་དུ་ཞིང་ལས་བྱེད་སྟངས། རྨོ་འདེབས། བརྔ་སྡུད། གཡུལ་གཅོག་ཉར་
ཚགས་ཀྱི་ལས་ཀ་ཕལ་ཆེར་མི་ཟོག་དང་ལག་ལས་ལ་བརྟེན་པ་སྔ་སྲོལ་རྗེས་ལུས་ཀྱི་གནས་
སྟངས་ད་དུང་རྩ་བ་ནས་བསྒྱུར་མ་ཐུབ་པར་བསྟན་ཅིང་། ལོ་ནད་སད་སེར་ཤྭ་འོད་
འགོག་སྲུང་དང་། གནོད་འབུ་སེལ་བ་སོགས་ཀྱི་ཕྱོགས་ལ་ཚན་རིག་གི་རལ་གྲི་འཕྱར་བ་
དང༌། མུ་མཐའ་མི་མངོན་ཞིང་ཐང་ནམ་མཁའི་སྤུན། །མཛོ་ཕོའི་རྐང་པའི་གྲངས་ཀྱིས་
གཞལ་བ་ལ། །ངང་སྒུག་མ་བཟོད་འཕྲུལ་ཆས་སྣ་མང་རིགས། །རྨོ་འདེབས་དུས་བཟང་
འཛིན་པའི་གྲོགས་སུ་ཕེབས། །ཞེས་དང་། བོང་བུ་ངལ་བའི་འཁུན་སྒྲ་དེར། འཕྲུལ་
འཁོར་སྙིང་རྗེ་རབ་སྐྱེས་ནས། དབོར་འདྲེན་རོགས་སུ་ཕེབས་དང་ལྷན། ཞེས་འཕྲུལ་
འཁོར་བེད་སྤྱོད་བྱེད་པ་དང་། སྐུར་དཔྱད་སྤྲིན་དཔྱད་ ཁ་རླུང་བརྟག་དཔྱད་ཀྱིས།
ཞེས་ཚན་རིག་གིས་གནམ་གཤིས་བརྟག་པ་སོགས་ཀྱིས་ཞིང་ལས་དེང་རབས་ཅན་དུ་་་
འགྱུར་བའི་དུས་རབས་གསར་བའི་ཁྱད་ཆོས་མངོན་གསལ་དུ་བསྟན། ཡང་། ནམ་
མཁའི་ལྷ་མོས་བདུད་རྩིའི་ཆབ་བྲན་ཏེ། ཞེས་དང་། ཡངས་པའི་ཞིང་ཐང་ལོ་ཏོག་
ངོས་སུ་བུང་བ་འབབ་སའི་རྒྱ་ཁྱོན་དོག ཅེས་དང་། རོ་བརྒྱ་ལྡན་པའི་མ་རྨོས་ཚལ་
རིགས་གང་དང་གང་འདོད་ལྷུག་པར་སྐྱེས། ཞེས་དང་། འབྲས་ལྡན་སྙེ་མའི་ཚོགས་
རྣམས་ཀྱི། །མགོ་ལྕོག་ཡང་ཡང་ལྡེམ་པ་ནི། ཞེས་དང་། ས་ལེ་སྦྲམ་གྱི་མདངས་འཛིན་
པའི། །སྟོན་ཁའི་ཞིང་ཐང་ཆེན་པོ་ནི། །རྣམ་ཐོས་སྲས་ལ་འཕྱ་བ་ཡི། འཛད་མེད་འབྲུ་
ཡི་གཏེར་མཛོད་ཡིན། །ཞེས་དང་། འབྲས་ལྡན་ལོ་ཏོག་ཕུང་པོ་རྣམས། །གཡོན་དུ་རི་
བོ་བཞིན་དུ་སྤུངས། ། ཞེས་དང་། ལྔ་སྐྱེ་རྩམ་སྒྱེ་ཕད་ཁོག་དང་། ། ཀློང་ཆེན་རྩིབས་མ་
རོང་རོང་སོགས། ། ཐམས་ཅད་འབྲུ་ཡི་ཁེངས་པ་ན། ། བང་བའི་སྙིང་རྩ་འཕག་འཕག་
འདར། ། ཞེས་ པ་ སོགས་ ཀྱི་ཚིག་གིས་ ཆར་ཆུ་དུས་ སུ་ འབབ་ ཅིང་ལོ་ལེགས་ པ་ དང་།
ཞིང་པའི་འབྲུ་ཡིས་བང་བ་གང་བས་ཞིང་སྡེའི་འབྱོར་བ་རྒྱས་པར་བསྟན་ཅིང་། འཇའ་
ཚོན་ལུས་ལ་བཀླུབས་པ་འདྲ་བའི་ཞིང་པ་ཕོ་གསར་མོ་གསར་ཚོས། །དགའ་དགའ་སྤྲོ་སྤྲོས་
ལས་ལ་བརྩོན་ཞིང་གླུ་གར་རྩེད་འཇོས་རོལ་བ་དེས། ཞེས་དང་། ཕོ་གཞོན་མོ་གཞོན་
སྦེ་ག་འགྲན་པ་དང་། །ཕན་ཚུན་ཆུ་རྩེད་རྩེ་ཞིང་ཚིག་རྒྱག་པ། །ཞེས་དང༌། ནམ་མཁའི་
ལྷ་མོའང་རབ་ཏུ་ཆགས་ཏེ་མི་ཡི་བག་མར་ཡོང་འདོད་ནས། ཞེས་དང་། དོན་ཟབ་
གདངས་སྙན་བཙས་ གླུ་དག ། གཡས་གཏོང་གཡོན་ལེན་བྱས་ པ་ན། །ཞེས་དང་།
རྟེན་འབྲེལ་བཞེས་སྟོན་འཁྲུངས་བཞེས་ཐོག ། མྱོས་བྱེད་བཏུང་བ་རྒྱ་མཚོ་བསྐྱིལ། །ཀླུ་
གར་ གཞས་ཀྱི་སྒོ་མོ་ཕྱེ། ། ཞེས་ སོགས་ ཀྱི་ཚིག་ གིས་ མི་ རྣམས་ ལུས་ བདེ་ སེམས་ སྐྱིད།
242



]
དགའ་དགའ་སྤྲོ་སྤྲོས་ལས་ལ་བརྩོན་ཞིང་བདེ་སྐྱིད་རང་དབང་གི་འཚོ་བར་རོལ་བའི་
གནས་ཚུལ་བསྟན། འདིའི་ནང་ན་ངོ་དགའ་བྱེད་པ་ལྟ་བུའི་བསྟོད་ཚིག་སྐམ་པོ་ཚིག་
གཅིག་ཀྱང་མེད་མོད། དུས་བདེ་གནས་འཇགས་ལོ་ལེགས་བདེ་སྐྱིད་ཀྱི་འཚོ་བའི་སྣང་
བརྙན་བཀོད་པའི་ཤུགས་ལ་ཏང་དང་སྲིད་གཞུང་སྤྱི་ཚོགས་ཀྱི་ལམ་ལུགས་ གསར་བ་་་
སོགས་བདེན་དོན་དང་འབྲེལ་བའི་བསྔགས་བརྗོད་བླ་ན་མེད་པ་བྱས་ཡོད་པ་འདི་བསྟོད་
མཁས་པའི་བསྟོད་ཚུལ་ཞིག་ཡིན་ལ། སྒྱུ་རྩལ་རྩོམ་རིག་གི་ཁྱད་ཆོས་ཞིག་ཀྱང་ཡིན་ནོ། །
༣ དངོས་པོའི་གནས་ལུགས་སྟོན་པའི་ལྟ་བའི་ཁྱད་ཆོས། སྒྲུང་དང་སྙན་ཚིག་
ཟློས་གར་གང་ཡིན་ཀྱང་མཚོན་དོན་དུ་བཀོད་པའི་བརྗོད་བྱའི་ཐད་ཀ་ཐད་སོའི་དོན་ཙམ་
ལས་དེའི་ཕན་ཆད་ལ་གོ་བ་དང་ཉམས་མྱོང་ལྷག་པ་ཞིག་སྟེར་རྒྱུ་མེད་ན་རྩོམ་ལ་ཟབ་ཁྱད་
མེད་པའི་རྟགས་ཏེ། རྩོམ་མཁན་མཁས་པའི་རྩོམ་ལ་མཚོན་དོན་གྱི་བརྗོད་བྱ་ཕྲན་བུ་
སྟེང་ནས་སྤྱི་ཚོགས་ཀྱི་རང་བཞིན་དང་དངོས་པོའི་གཤིས་ལུགས་ཕྱོགས་ཀྱི་གནད་ཟབ་མོ་
མང་པོ་ཞིག་གཞན་དག་གི་བློ་སྒོ་འབྱེད་ཕྱིར་བསྟན་ཡོད་ལ། དེ་ལས་ཉམས་མྱོང་དང་
སློབ་གསོ་ཐོབ་ཅིང་། ཤེས་རབ་འཕེལ་བ་ཡིན། དེ་ནི་རྩོམ་གྱི་དགོས་པ་དང་ཉིང་
དགོས་ཡིན། གནད་དེ་མ་ཤེས་ན་སྒྱུ་རྩལ་རྩོམ་རིག་འབྲི་བ་དང་ལྟ་བ་ཡང་དུས་ཚོད་
བརླགས་པ་ཁོ་ནར་སྣང་ངོ༌། །སྙན་རྩོམ་འདིའི་ནང་དུ། སོས་དུས་སོན་རྩྭ་བདེབས་པའི་
བཞའ་རླན་དེ། །མ་བཅོས་རང་བྱུང་ལྷུན་གྱིས་གྲུབ་པ་མིན། །དགུན་དུས་འཁྱག་ཆུ་མཚོ་
ལྟར་བསྐྱིལ་བ་ཡི། །ངལ་བ་བརྒྱ་ཕྲག་སྤྱད་པའི་འབྲས་བུ་ཡིན། །ཞེས་དང༌། དགུན་གྱི་
དུས་འདི་རབ་ཏུ་གྲང་ན་ཡང༌། །དུས་བཞིའི་ཐ་མ་རེད་ཅེས་མ་གསུངས་དང༌། དཔྱིད་
དབྱར་སྟོན་གྱི་དགེ་མཚན་མ་ལུས་པ། ། དགུན་གསུམ་དཀའ་བ་སྤྱད་པའི་འབྲས་བུ་་་་
ཡིན། ། ཞེས་པའི་ཤོ་ལོ་ཀ་གཉིས་ནི་ཞིང་ལས་ཀྱི་རྒྱུ་འབྲས་རྟེན་འབྲེལ་སྟོན་པ་ཙམ་མིན་
པར་འབྲས་བུ་རྒྱུ་ལ་མ་བརྟེན་པར་འབྲས་བུ་མི་འབྱུང་བ་དང༌། རྒྱུ་ནུས་ལྡན་ཚོགས་པ་
ལས་འབྲས་བུ་འབྱུང་སྲིད་པ་དང་། འབྲས་བུ་ཕུལ་བྱུང་འདོད་ན་གནས་སྐབས་ཀྱི་་
དཀའ་ངལ་ལ་མ་སྐྲག་མ་ཞུམ་པར་སྙིང་སྟོབས་བསྐྱེད་དགོས་པ་དང་། བདེ་སྐྱིད་ཀྱི་
འབྲས་བུ་གང་ཡང་སྡུག་དང་དཀའ་སྤྱད་ལ་བརྟེན་པ་ཞིག་ལས་སྐྱིད་ཉལ་བྱས་ནས་མི་
འགྲུབ་པ་སོགས་འདུས་བྱས་ཀྱི་རྟེན་འབྲེལ་གྱི་ཆོས་ཉིད་དང་འཇིག་རྟེན་གྱི་བྱ་བ་གང་
ལའང་སྦྱར་ཆོག་པའི་བླང་དོར་གྱི་གནད་མང་པོ་ཞིག་བསྟན་ཡོད་དོ། །
243



གཉིས་པ།
རྩོམ་ཉམས་ཕྱོགས་ཀྱི་ཁྱད་ཆོས།
སྙན་རྩོམ་གྱི་གལ་ཆེ་བའི་ཁྱད་ཆོས་ཤིག་ནི་ཡིད་ངོར་བརྗོད་བྱའི་དངོས་པོ་་་་་
དབྱིབས་དང་ཁ་དོག རྣམ་འགྱུར་སོགས་གསལ་ལེར་འཆར་བའི་སྣང་བརྙན་དགོད་པ་
ཡིན་ཏེ། དེ་ལ་སྙན་རྩོམ་གྱི་རི་མོའི་ཁྱད་ཆོས་ཀྱང་ཟེར། སྣང་བརྙན་ལ་རྟོག་མེད་ཀྱི་
སྣང་བརྙན་དང་རྟོག་བཅས་ཀྱི་སྣང་བརྙན་རིགས་གཉིས་ཡོད་ལ། སྔ་མ་ནི་ཕྱི་རོལ་གྱི་
ཡུལ་ལྗོངས་དང་རི་ར་བ་ཁང་ཁྱིམ་སོགས་ལྷིང་འཇགས་སུ་གནས་པའི་ཉམས་དང་། ཕྱི་
མ་ནི་སྐྱེ་བོའི་ལུས་ངག་གི་རྣམ་འགྱུར་དང་ཡིད་འགྱུར་གྱི་ཉམས་དང༌། སེམས་མེད་ཀྱི་
དངོས་པོ་དང་བྱ་དང་རི་དྭགས་ སོགས་ལ་མི་ཡི་ཀུན་སློང་དང་བྱ་བའི་ཁྱད་པར་རྟོག་
བཏགས་བྱས་པའི་འགུལ་སྐྱོད་ཀྱི་ཉམས་ལ་ཟེར་བ་ཡིན། སྙན་རྩོམ་འདིའི་ནང་དུ་ཡང་
དུས་བཞིའི་ཡུལ་ལྗོངས་དང་གནམ་རྩའི་འགྱུར་ལྡོག་རྨོ་འདེབས། བཀྲ་སྡུད་སོགས་དུས་
བཞིའི་ཞིང་ལས་ཀྱི་བྱ་བ་མི་རྣམས་ཀྱི་ལུས་ངག་གི་རྣམ་འགྱུར་སོགས་སྒྲ་སྤྱིས་གོ་བརྡ་སྤྲོད་
པ་ལྟ་བུ་མིན་པར་རྟོག་བཅས་དང་རྟོག་མེད། ལྷིང་འཇགས་དང་འགུལ་བསྐྱོད་ཀྱི་སྣང་
བརྙན་མུ་འབྲེལ་དུ་བཀོད་ནས་མྱོང་ཚོར་དུ་གཏད་ཅིང་། གློག་བརྙན་བཞིན་དུ་མངོན་
སུམ་གྱི་ཉམས་དང་གསོན་པོའི་ཉམས་བཟང་ཙམ་ཐོན་འདུག་པས། རྩོམ་རང་ཚིག་གི་
སྟེང་ནས་ངེས་པར་བྱས་ན། །
དཔེར་ན། ཉིན་དེར་ཁྱུང་དཀར་མཛོ་ཕོའི་རྭ་ཅོའི་སྟེང་། ། སྟེང་ཕྱོགས་ལྷ་ལ་
ངོམ་པའི་དར་དམར་རྒྱན། ཞེས་དང༌། བཅུ་དྲུག་ལང་ཚོའི་ཆ་ཤས་ཡོངས་རྫོགས་
ཤིང་། ། ཕྲ་ལྡེམ་སྨྱུག་མའི་གཟུགས་འཛིན་སྒེག་འཆང་མས། ། རོལ་ནང་ས་བོན་གཏོར་
པའི་ཕྱག་རྒྱ་ནི། ལྷ་ཡི་གར་མའི་སྟངས་སྟབས་ཉིད་དང་མཚུངས། །ཞེས་དང༌། སྔོ་
ལྗང་ལོ་འདབ་རྣམ་པར་རྒྱས་པའི་གཡུ་ཡི་གཞོང་བ་ཆེན་པོའི་ནང༌། འཇའ་ཚོན་ལུས་ལ་
བཀླུབས་པ་འདྲ་བའི་ཞིང་པ་ཕོ་གསར་མོ་གསར་ཚོས། །ཞེས་དང་། རོ་བརྒྱ་ལྡན་པའི་
མ་རྨོས་ཚལ་རིགས་གང་དང་གང་འདོད་ལྷུག་པོར་སྐྱེས། །ཚོས་སྣ་མི་གཅིག་བརྒྱ་དང་བརྒྱ་
བཅུའི་རབ་མཛེས་མེ་ཏོག་མིག་ལ་མཛེས། །ཞེས་དང་། མཐའ་ཡས་ཞིང་ཐང་གཡུ་ལོ་
མ། ། ངུར་སྨྲིག་གོས་འཛིན་བཙུན་པར་གྱུར། ། ཞེས་དང་། ས་ལེ་སྦྲམ་གྱི་མདངས་་་
འཛིན་པའི། །སྟོན་ཁའི་ཞིང་ཐང་ཆེན་པོ་ནི། །ཞེས་དང༌། བགྲེས་པོའི་གཟུགས་འཛིན་
གཤོལ་ཁུག་རྩེའི། ། ཕུར་བུའི་དབྱིབས་ཅན་གཤོལ་ལྕགས་དེས། ། ཞེས་དང་། ཞིང་
འགྲམ་ལྕང་གསེབ་སྟུག་པོའི་ཤིང་ལོ་རྣམས། ། དུས་ཀྱིས་བཅོམ་སྟེ་ཞིང་གླིང་སྟེང་དུ་་་
244



ནི
ལྷུང༌། །ཞེས་སོགས་ཀྱིས་ཡུལ་ལྗོངས་སོགས་ཀྱི་སྣང་བརྙན་བསྟན།
2. དཔེར་ན། ་ མུ་འགྲམ་ནེའུ་གསིང་ཕྲག་དོག་ཅན་རྣམས་ཀྱིས། ། ཞིང་ཐང་རྒྱུན་
ཆས་དབུལ་ཞེས་འཕྱ་བ་ན། །མཚར་སྡུག་རློམ་པའི་མེ་ཏོག་རྣམས་ཀྱིས་ཀྱང་། ། མགོ་བོ་
ཕར་གཡུག་ཚུར་གཡུག་བྱེད་བཞིན་བགད། །ཅེས་དང་། མུ་མཐའ་མི་མངོན་ཞིང་ཐང་
ནམ་མཁའི་སྤུན། ། མཛོ་ཕོའི་རྐང་པའི་གྲངས་ཀྱིས་གཞལ་བ་ན། ། ངང་སྒུག་མ་བཟོད་
འཕྲུལ་ཆས་སྣ་མང་རིགས། །རྨོ་འདེབས་དུས་བཟང་འཛིན་པའི་གྲོགས་སུ་ཕེབས། །ཞེས་
དང༌། དེ་ནས་ནོར་འཛིན་སྒེག་མོའི་སྐུ་ལུས་ནས། །ལྗང་གཞོན་ཁྱེའུ་གསར་བ་བཙས་མ་
ཐག ། ནམ་མཁའི་ལྷ་མོས་བདུད་རྩིའི་ཆབ་བྲན་ཏེ། །མི་གཙང་དྲི་མ་དག་པའི་སྐུ་ཁྲུས་
གསོལ། །ཞེས་དང༌། རྡོག་མེད་སྙེ་གྲ་གནམ་ལ་གཟེང་སྟེ་མཁས་རློམ་ཅན་གྱི་ངང་ཚུལ་
སྟོན། ། ལག་རྡང་སྦྲེལ་བའི་སྲན་མའི་མེ་ཏོག་ན་ཆུང་བུ་མོའི་དགྲ་ཟླར་གྱུར། །གྲོ་སྟེ་སྟོང་
པའི་མིག་སྐྱག་དཀར་པོ་རྒྱུན་ཆར་བསམས་ཏེ་གཞན་ལ་ངོམ། །པད་ཁས་འབག་ཏོ་སེར་པོ་
གོན་ནས་ལྟ་བ་མཐོ་བའི་ལད་མོ་བྱེད། ། ཅེས་དང༌། ཨེ་མ་ཆར་ལྡན་དབྱར་གྱི་དུས་
འདིའི་ཞིང་ཐང་ཡངས་པོའི་མཛེས་ཆོས་ལ། །ནམ་མཁའི་ལྷ་མོའང་རབ་ཏུ་ཆགས་ཏེ་མི་
ཡུལ་བག་མར་ཡོང་འདོད་ནས། ། ཚོས་སྣ་ལྔ་ལྡན་འཇའ་ཡི་སྐས་འཛེགས་ས་ལ་ག་ལེར་
བཙུགས་པ་སྟེ། ། མིག་སྟོང་ཅན་གྱིས་དེ་མུར་རྟོགས་ནས་རྡོ་རྗེ་བསྣུམ་པས་འཁྱོག་པོར་
གྱུར། ། ཞེས་དང་། ཤིན་ཏུ་ཚ་བའི་འོད་ཟེར་གྱིས། ། མ་ལུས་བཞུ་བར་རབ་དོགས་་
ནས། །བྱང་གི་སྟོན་ལྷགས་སིལ་སིལ་དེས། །སྨིན་པའི་འབྲས་བུར་བསིལ་གཡབ་བྱིན། །
ཞེས་དང་། སྲན་མ་ལྒང་བུའི་ཤུན་སྐོགས་ནས། ། ཐོན་པའི་ཁུང་བུ་མ་རྙེད་པར། །ཡིད་
སེམས་ རབ་ ཏུ་ངལ་བས་ན། ། མཛེས་པའི་གཟུགས་ཀྱང་ནག་པོར་གྱུར། ། ཞེས་དང༌།
ས་གཞི་ཆེན་པོའི་ཁ་བའི་གོས་དཀར་གྱོན། ། དྭངས་བསིལ་ཆུ་བོ་གཡང་ཊའི་ཁང་བར་
ཉལ། །བར་སྣང་དབྱིངས་སུ་སྐྱི་སེར་རླུང་བུ་ལྡང༌། །ནོར་འཛིན་གྲང་ངར་མ་བཟོད་ལུས་
པོ་འདར། །ཞེས་སོགས་ཀྱི་ཚིག་གིས་རྟོག་མེད་ཀྱི་དངོས་པོ་ལ་རྟོག་བཅས་མི་ཡི་འདུ་བྱེད་
ཀྱི་ཁྱད་པར་རྟོག་བཏགས་བྱས་ནས་རྟོག་མེད་ཀྱི་དངོས་པོ་རྣམས་ཀྱང་གསོན་པོར་གྱུར་ཏེ་
འགུལ་བསྐྱོད་བྱ་བ་བྱེད་པའི་ངོ་མཚར་མཛེས་སྡུག་གི་སྣང་བརྙན་མིག་སྔར་ལྷང་ལྷང་
འཆར་བ་འཁོད་པར་བྱས་ཤིང་། །
3. དཔེར་ན། ཁོང་སྙོམས་དྲས་ཤལ་བརྒྱག་པའི་རྒྱུ་ལྟར་ནི། ། ཁྲུང་ཁྲུང་ལྷོ་ནས་
བྱང་དུ་འཕུར་བ་བཞིན། ། ཞེས་དང་། ཕོ་མོ་རྒན་གཞོན་སྦེ་ག་འགྲན་པ་དང༌། ། ཕན་
ཚུན་ཆུ་རྩེད་རྩེ་དང་ཚིག་རྒྱག་པ། །ཞེས་དང༌། དགའ་དགའ་སྤྲོ་སྤྲོས་ལས་ལ་བརྩོན་
ཞིང་ གླུ་གར་རྩེད་འཇོར་རོལ་བ་དེས། །ཞེས་དང༌། ཟོར་བ་ཚེས་བརྒྱད་ཟླ་བའི་་་་་
245



དབྱིབས། །གཡས་ནས་གཡོན་དུ་གཡུགས་པ་ན། །ཞེས་དང༌། དོན་ཟབ་གདངས་སྙན་
བཙས་གླུ་དག །གཡས་གཏོང་གཡོན་ལེན་བྱས་པ་ན། །ཞེས་དང་། ཆུན་པོ་ཆུན་པོར་
བསྡམས་པ་ཡི། །ལོ་ཏོག་ཕོན་པོ་བགྲང་ཡས་ཚོགས། །རྒྱུ་ཐག་ཕྲ་མོས་དམ་དུ་བཅིངས། །
ཅོང་རོང་བོང་བུའི་རྒྱབ་ཏུ་བཀལ། །ཞེས་དང་། ཕོན་པོ་རེ་བཞིན་མགོ་སྐེ་བྲལ། ། སྙེ་
མའི་ས་གདན་ཡོངས་སུ་བཏིང་། ། ཞེས་དང་། རྒྱ་རྒྱུག་མ་བཞི་བུ་དྲུག་གིས། །གཡས་
གཡོན་རེས་མོས་བྱས་ནས་བརྡུང་། །ཞེས་དང་། རྟ་བོང་མཛོ་གཡག་གང་དགོས་་་་་
ཀྱིས། ། རྨིག་པས་ཕར་བརྗེས་ཚུར་བརྫིས་བྱས། །ཞེས་དང་། སོ་ནམ་བགེ་སོང་ནམ་
མཁར་གཟིགས་པ་དེ། ། ཞེས་སོགས་མི་ཡི་སྣང་བརྙན་ཡང་འདྲ་དཔར་བཏབ་པ་ལྟ་བུའི་
འགུལ་བའི་ཉམས་རིས་སུ་བཀོད་པ་ཙམ་མ་ཡིན་པར། །བྱ་བ་བྱེད་པའི་འགུལ་བསྐྱོད་ལུས་
ངག་གི་འདུ་བྱེད་མིག་སྔར་མཐོང་བ་དང་རྣ་བར་ཐོས་སྙམ་བྱེད་པའི་གསོན་ཉམས་དོད་པ་
དང་།
4. དཔེར་ན། ཡངས་པའི་ཞིང་ཐང་མེ་ཏོག་ངོས་སུ་བུང་བ་འབབ་སའི་རྒྱ་ཁྱོན་
དོག ཅེས་དང༌། ལ་ལར་ཕྱི་ལོའི་ལོ་ཏོག་སླད་དུ་ས་རུལ་རྩ་རུལ་གཏོང་བའི་ཆེད། །
དབྱར་ཟླ་གསུམ་ལ་རླན་དང་མ་བྲལ་ཆུ་བོ་མཚོ་ལྟར་བསྐྱིལ་བ་ན། ། རྒྱུས་མེད་སྐྱེས་བུས་དེ་
ནི་ཉ་གསོའི་རྫིང་བུ་འཁྲུལ་ཏེ་ཉེར་ལྷགས་ནས། །ཉ་མོ་ཁ་ཤས་ཚོང་རོགས་གནོང་ཞེས་ཨུ་
ཚུགས་བྱེད་པ་བཞད་གད་གནས། །ཞེས་དང་། རྣམ་ཐོས་སྲས་ལ་འཕྱ་བ་ཡི། །འཛད་
མེད་ནོར་གྱི་གཏེར་མཛོད་ཡིན། ། ཞེས་དང༌། འབྲས་ལྡན་ལོ་ཐོག་ཕུང་པོ་རྣམས། །
གཡོན་དུ་རི་བོ་བཞིན་དུ་སྤུངས། །ཞེས་དང༌། ཚག་མའི་ཕོ་བྲང་བ་གམ་ཅན། །རྩེ་མོ་
ཚངས་པའི་གནས་ལ་རེག ། ཅེས་དང༌། ཐམས་ཅད་འབྲུ་ཡིས་ཁེངས་པ་ན། །བང་
བའི་སྙིང་རྩ་འཕག་འཕག་འདར། །ཞེས་དང༌། སྟོན་རྨོད་གཏིང་རིང་བསྔོག་པ་ན། །
ཀླུ་རྒྱལ་ནམ་མཁར་རལ་བར་དོགས། ། ཞེས་དང་། མྱོས་བྱེད་བཏུང་བ་རྒྱ་མཚོ་་་་་་
བསྐྱིལ། །སོགས་དངོས་པོའི་གནས་ཚོད་ལས་བརྒལ་པའི་ཕུལ་བྱུང་ཚིག་གིས་རི་མོ་མཁན་
གྱིས་ལང་ཚོ་ཅན་མའི་མཛེས་སྡུག་སྟོན་པ་ལ་བྲང་གི་མྱོས་བུམ་འབུར་དོད་དུ་བཏོན་པ་
བཞིན། །བརྗོད་བྱ་གལ་ཆེ་ས་མངོན་གསལ་འབུར་དོད་ཀྱི་ཉམས་བཏོན་པ་དང་།
5. དཔེར་ན། རྡོག་མེད་སྟེ་གྲ་གནམ་ལ་གཟེང་སྟེ་མཁས་རློམ་ཅན་གྱི་རང་ཚུལ་
སྟོན། །ལག་རྡང་སྦྲེལ་བའི་སྲན་མའི་མེ་ཏོག་ན་ཆུང་བུ་མོའི་དགྲ་ཟླར་གྱུར། །གྲོ་སྟེ་སྟོང་
པས་མིག་སྐྱག་དཀར་པོ་རྒྱན་ཆར་བསམས་ཏེ་གཞན་ལ་ངོམས། །པད་ཁས་འབོག་ཏོ་སེར་
པོ་གོན་ནས་ལྟ་བ་མཐོ་བོའི་ལད་མོ་བྱེད། །ཅེས་དང་། དབྱར་ཟླ་གསུམ་ལ་རླན་དང་མ་
བྲལ་ཆུ་བོ་མཚོ་ལྟར་བསྐྱིལ་བ་ན། ། རྒྱུས་མེད་སྐྱེས་བུས་དེ་ནི་ཉ་གསོའི་རྫིང་བུར་འཁྲུལ་ཏེ་
246



ཉེར་ལྷགས་ནས། ། ཉ་མོ་ཁ་ཤས་ཚོང་རོགས་གནོང་ཟེར་ཨུ་ཚུགས་བྱེད་པ། ། ཞེས་དང་།
སྲན་མ་ལྒང་བུའི་ཤུན་སྐོགས་ནས། །ཐོན་པའི་ཁུང་བུ་མ་རྙེད་པར། །ཡིད་སེམས་རབ་ཏུ་
ངལ་བས་ན། །མཛེས་པའི་གཟུགས་ཀྱང་ནག་པོར་གྱུར། །ཞེས་པའི་ཚིག་གིས་དངོས་པོ་
ལ་གསོན་ཉམས་ཐོན་པར་མ་ཟད། གཏམ་ལ་མཁས་པས་གཏམ་གྱི་བར་བར་དུ་ངོ་
མཚར་ཞིང་རྒོད་བྲོ་བའི་གཏམ་གྱི་སྤྱོད་བཏབ་ནས་བྱིང་རྨུགས་དང་རྒོད་འཕྲོ་སེལ་ཞིང་
ཡིད་འགུགས་པའི་དགའ་སྤྲོ་བསྐྱེད་པ་བཞིན་དུ་རྩོམ་ལ་དགའ་ཞིང་རྒོད་བྲོ་བ་དང་མཚར་
ཆེ་བའི་ཉམས་ཐོན་འདུག་གོ །་
གསུམ་པ།
ཚིག་སྦྱོར་གྱི་ཁྱད་ཆོས།
སྤྱིར་རྩོམ་རིག་ནི་ཚིག་གི་སྒྱུ་རྩལ་ཡིན་པས་ཚིག་གི་སྡེབ་སྦྱོར་སྟེང་ནས་མཛེས་ཆོས་
ཐོན་པ་གལ་ཆེ་ཞིང༌། ལྷག་པར་སྙན་ཚིག་ལ། ཚིག་ཉུང་ལ་དོན་འདུས་ཆེ་བ་ཚིག་སྦྱོར་
སྡེབ་ལེགས་ཤིང་སྤུས་གཙང་བ། བཀླགས་ཚེ་འགྱུར་ཁུགས་འདེགས་འགྱོགས་དབྱངས་
ཀྱི་ཡོན་ཏན་རང་བྱུང་གིས་ཐོན་པ་ཞིག་དགོས། སྙན་ཚིག་འདིའི་ནང་དུ། གློ་བུར་ཕྱི་
ཡི་ཞིང་ཐང་གཤིན་པོ་ནས། །ནས་ཞིང་སྐྲ་ལོ་གཅོད་པའི་གླུ་དབྱངས་སྒྲ། ། སྒྲ་འཛིན་ལམ་
དུ་ལྷང་ལྷང་ཐོས་པའི་དུས། །དུས་བཞིའི་སོ་ནམ་བྱེད་ལུགས་ཡིད་ལ་དྲན། ། ཞེས་དང༌།
མགྲིན་སྔོན་ཅན་གྱིས་ གླུ་དབྱངས་ལེན་པའི་དུས། ། དུས་བཞིའི་དང་པོ་སྐྱེ་དངོས་ཀུན་
དགའི་དཔྱིད། །དཔྱིད་ཀྱི་ལྷ་མོ་མར་གད་མདངས་འཛིན་དེ། །དེ་མུར་འཇིག་རྟེན་ཁམས་
སུ་ལྟ་མོར་བྱོན། ། ཞེས་དང་། ཞིང་ཐང་མ་ལུས་བརླན་ཞིང་གཤེར་བ་འདི། །འདི་ཀོ་
དྲག་ཆར་འབབ་པ་མ་ཡིན་ཞིང༌། །ཞིང་རྣམས་དགུན་གསུམ་འཁྱགས་པའི་བཙོན་རར་
ངལ། །ངལ་བའི་རྔུལ་ཆུའི་རྒྱུན་གྱི་ལྷག་མ་ཡིན། །ཞེས་དང་། གཟའ་སྐར་ཚེས་གྲངས་
ཡོངས་སུ་བཟང་བའི་ཉིན། །ཉིན་དེར་ཁྱུང་དཀར་མཛོ་ཕོའི་རྭ་ཅོའི་སྟེང༌། །སྟེང་ཕྱོགས་
ལྷ་ལ་ངོམས་པའི་དར་དམར་རྒྱུན། །རྒྱན་སྤྲས་མ་ཚང་མེད་པ་ལེགས་པར་སྤྲས། །ཞེས་
སོགས་མཐའ་ཐོག་སྦྱར་བའི་ཟུང་ལྡན་བྱས་ནས་ཚིག་སྔ་ཕྱི་དབུགས་ཀྱི་མཚམས་བཅད་
ཀྱང་། སྒྲའི་རྒྱུན་མི་འཆད་ཅིང་སྔ་ཕྱི་གཅིག་ཏུ་འབྲེལ་བས་དོན་སྔ་ཕྱི་འབྲེལ་དམ་པ་
མཚོན་པར་མ་ཟད། མཚུངས་སྒྲ་བསྡེབས་པའི་དབྱངས་ཀྱི་སྙན་རོ་བཏོན། ནས་ཞིང་
སྐྲ་ལོ་གཅོད་པའི་གླུ་དབྱངས་སྒྲ། ཞེས་དང༌། ཞིང་རྣམས་དགུན་གསུམ་འཁྱགས་པའི་
བཙོན་རར་ངལ། །ཞེས་དང་། སྦོམ་ཕྲ་མེད་པའི་རོལ་ཆ་ཁུག་བྱ་ནི། །གནའ་བོའི་ཕུབ་
ཀྱི་རི་མོའི་རྗེས་སུ་མཐུན། ། ཞེས་དང་། བཅུ་དྲུག་ལང་ཚོའི་ཆ་ ཤས་ཡོངས་རྫོགས་་་་
247



ཤིང་། ། ཕྲ་ལྡེམ་སྨྱུག་མའི་གཟུགས་འཛིན་སྒེག་འཆང་མས། ། རོལ་ནང་ས་བོན་གཏོར་
བའི་ ཕྱག་ རྒྱུ་ ནི། ། ལྷ་ ཡི་ གར་ མའི་ སྟངས་ སྟབས་ ཉིད་ དང་ མཚུངས། ཞེས་ དང་།
གཟིགས་དང་ལས་ལ་དཔའ་བའི་ཕོ་གསར་ཚོགས། ། དྲི་མེད་ཀ་ཅིའི་རས་གོས་ཀྱིས་་་་
བཀླུབས་ཏེ། །ཁོད་སྙོམས་དྲས་ཤལ་བརྒྱག་པའི་རུ་སྟར་ནི། །ཁྲུང་ཁྲུང་ལྷོ་ནས་བྱང་དུ་
འཕུར་བ་བཞིན། ། ཞེས་དང༌། དེ་ནས་ནོར་འཛིན་སྒེག་ མའི་སྐུ་ལུས་ནས། ། ལྗང་་་་
གཞོན་ཁྱེའུ་གསར་བ་བཙས་མ་ཐག ། ཅེས་དང༌། འདྲ་མིན་ལོ་ནད་སད་སེར་ཤུ་འོད་
སྣ་མང་འབུ་སོགས་དགྲ་དཔུང་རྣམས། ། ཚན་རིག་རལ་གྲིས་མ་ལུས་ཚར་བཅད་ཕྱོགས་
ལས་རྣམ་རྒྱལ་རྒྱལ་མཚན་འཕྱར། །ཞེས་དང་། རྒྱུའོ་ངོ་མཚར་གདོང་ལམ་བརྒྱུད་དེ་ས་
འཛིན་མཐོན་པོའི་སྐེད་པ་བར། ། གཞན་ཕན་སླད་ དུ་ཧབ་ཐོབ་ ཤིག་ཤིག་དམའ་སར་
གནས་པའི་གཙང་ཆུ་དེ། །ཆ་ཤས་ཙམ་ལས་ཡོངས་རྫོགས་ཆུ་རྒྱུན་དགོས་པ་མེད་པས་ལྷག་
མ་རྣམས། །རབ་ཏུ་ཁྲོས་ཏེ་དྲག་པོ་མཁའ་ལ་འཕྱུར་བཞིན་ཤར་ཕྱོགས་སུ། །ཞེས་དང་། །
མཐའ་ཡས་ཞིང་ཐང་གཡུ་ལོ་མ། །ངུར་སྨྲིག་གོས་འཛིན་བཙུན་པར་གྱུར། ། ཞེས་དང་།
ཟོར་བ་ཚེས་བརྒྱད་ཟླ་བའི་དབྱིབས། ། ཞེས་དང་། ཚག་མའི་ཕོ་བྲང་བ་གམ་ཅན། །
ཞེས་དང་། བགྲེས་པོའི་གཟུགས་འཛིན་གཤོལ་ཁུག་རྩེའི། ། ཞེས་དང་། རྡོག་མེད་སྙེ་
གྲ་གནམ་ལ་ཟིང་བ་མཁས་རློམ་ཅན་གྱི་རང་ཚུལ་སྟོན། །ལག་རྡང་སྦྲེལ་བའི་སྲན་མའི་མེ་
ཏོག་ན་ཆུང་བུ་མོའི་དགྲ་ཟླར་གྱུར། ། གྲོ་སྟེ་སྟོང་པས་མིག་སྐྱག་དཀར་པོ་རྒྱན་ཆར་བསམ་
སྟེ་གཞན་ལ་ངོམས། པད་ཁས་འབག་ཏོ་སེར་པོ་གོན་ནས་ལྟ་བ་མཐོ་བོའི་ལད་མོ་བྱེད་
སོགས། ནས་ཞིང་འབྲེག་པ་ལ་སྐྲ་ལོ་གཅོད་པ་དང་། ན་གཞོན་བུ་མོས་རོལ་ནང་ས་
བོན་གཏོར་བ་ལ་ལྷ་ཡི་གར་མའི་སྟངས་སྟབས་དང་། ཕོ་གཞོན་དྲས་ཤལ་རྒྱག་པའི་རུ་
སྟར་ཁྲུང་ཁྲུང་འཕུར་བ་དང༌། ལོ་ནད་འབུ་དང་སད་སེར་ཤྭ་འོད་འགོག་བཅོས་ཀྱི་ཚན་
རིག་གི་ཐབས་ལ། རིག་འཕྲུལ་དང་ཚོན་ཆའི་སོ་ངོས་གཉིས་འཛོམས་པའི་རལ་གྲི་དང་། །
ཆུ་རྒྱུན་དྲག་ཏུ་འབབ་པ་ལ་ཁྲོས་པའི་རྦ་རླབས་དང་། དབྱར་དུས་ཀྱི་ལྗང་ཕོན་སྟོན་དུས་
སེར་སྐྱར་གྱུར་པ་ལ་ངུར་སྨྲིག་གོས་འཛིན་གྱི་བཙུན་པ་དང་། ཟོར་བ་ལ་ཚེས་བརྒྱད་ཀྱི་
ཟླ་ཚེས་དང༌། ཚག་མའི་ཕུང་པོ་ལ་ཕོ་བྲང་བ་གམ་ཅན་དང་། སྙེ་སྟོང་གྲ་ཟེ་གནམ་དུ་
ཟེང་བ་ལ་མཁས་རློམ་ཅན་དང་། འབྲས་བུ་མ་ཆགས་གོང་སྙེ་མའི་ངོས་ལ་ཆགས་པའི་རྩི་
སྐྱ་སྐྱ་ལ་མིག་སྐྱག་དང་། ཡལ་ག་ཕན་ཚུན་སྦྲེལ་བའི་སྲན་མའི་མེ་ཏོག་ལ་བུ་མོ་རྣམས་
ལག་རྡང་སྦྲེལ་ནས་བགྲོད་པ་དང༌། པདྨའི་མེ་ཏོག་སེར་པོ་ལ་འབོག་ཏོ་སྟེ་ཞྭ་སེར་ལེབ་
དཔེར་འགོད་པ་སོགས་དཔེ་རྣམས་དོན་ལ་འབྱོར་ཆེ་ཞིང་། དོན་གྱི་རོང་མཚན་མངོན་
སུམ་མིག་ལ་སྣང་ནུས་པ་དང་། གཞན་གྱི་ཁ་ལ་བྱང་བའི་དཔེ་བསྐྱར་བཟློས་བྱེད་པ་
248 .



སྤྲེའུའི་ཟློས་གར་ལྟ་བུ་མ་ཡིན་པར། གསར་སྐྱེས་མེ་ཏོག་གི་ཁྱད་ཆོས་དང་ལྡན་ཞིང༌།
མདོར་ན། མཁས་བླུན་ཀུན་ལ་གྲགས་པའི་ཚིག་གིས་བརྗོད་པའི་རབ་དྭངས་ཀྱི་ཡོན་
ཏན་དང༌། ཚིག་དང་དོན་གྱི་སྙན་རོ་ཐོན་པ་སྙན་པའི་ཡོན་ཏན། ཚིག་གྱོང་ཞིང་རྩུབ་
པའི་ སྐྱོན་མེད་ པའི་ འཇམ་ཞིང་མཉེན་ པས་ བརྗོད་ བདེ་བ་ ཤིན་གཞོན་ གྱི་ཡོན་ཏན།
དོན་གསལ་ཞིང་སྒྲིབ་སྐྱོན་མེད་པ་གསལ་བའི་ཡོན་ཏན། ཟུར་བསྟན་ལེབ་མཐོང་གི་
ཁྱད་ཆོས་ལྡན་པ་རྒྱ་ཆེ་བའི་ཡོན་ཏན། ཚིག་གྲིམས་ཤ་ཆེ་ཞིང་རྫོབ་སྐྱོན་མེད་པ་བརྗིད་
པའི་ཡོན་ཏན། དངོས་པོའི་གནས་ཚུལ་དང་མཐུན་ཞིང་ཐལ་ཆེ་བའི་ཚིག་མེད་པ་་་
མཛེས་པའི་ཡོན་ཏན། སེམས་ལྡན་ལ་སྦྱོར་བའི་ཐ་སྙད་སེམས་མེད་ལ་སྦྱར་ནས་མཛེས་
ཉམས་དང་གསོན་ཉམས་ཐོན་པ་ཏིང་ངེ་འཛིན་གྱི་ཡོན་ཏན་སོགས་སྔོན་གྱི་མཁས་པའི་
གཞུང་ལུགས་ལས་སྙན་ངག་སྦྱོར་ཚུལ་གྱི་ཁྱད་ཆོས་མང་པོ་ཞིག་སྙན་ཚིག་འདིར་ཐོན་ཡོད་
པར་མ་ཟད། ཚོན་བསྒོས་ཆེ་བ་དང་རྒྱན་སྤུངས་ཆེ་བའི་སྐྱོན་མེད་ཅིང་དངོས་པོའི་ལྷན་
སྐྱེས་ཀྱི་མཛེས་སྡུག་གསལ་བ་དང་གདོང་མཛེས་ལ། སྐེད་པ་སྦོམ་ཞིང་། རྐང་ལག་ཕྲ་
བ་ལྟ་བུ་མ་ཡིན་པར་རྩོམ་གྱི་མགོ་མཇུག་བར་གསུམ་ཀུན་ཏུ་ཚིག་གི་གྲིམ་ལྷོད། ་ ཚོན་
མདངས་ཀྱི་ཡང་ལྕི། དབྱིབས་ཀྱི་འབུར་ཞོམ། ཡན་ལག་གི་སྦོམ་ཕྲ་ཀུན་འོས་ཤིང་
འཚམ་པ་དང་ཆ་མཉམ་པའི་མཛེས་སྡུག་གི་ཁྱད་ཆོས་ཀྱང་བཟང་ཙམ་ཐོན་སྣང་།
བཞི་པ།
གཞུང་སྤྱིའི་ཁོག་འབུབས་ཀྱི་ཁྱད་ཆོས།
སྤྱིར་རྩོམ་གཞུང་གི་སྤྱི་ཁོག་སྒྲིག་ཚུལ་ལ་གཞུང་རྒྱས་བསྡུས་དང༌། བརྗོད་བྱའི་
ཁྱད་པར་དང་། མི་རིགས་སོ་སོའི་གོམས་གཤིས་ཀྱི་ཁྱད་པར་ལས་ལུགས་མི་མཐུན་པ་
མང་དུ་ཡོད་པས་ངེས་པ་གཅིག་ཏུ་མི་སྣང་ཡང་། སྤྱིར་བཏང་རྩོམ་གྱི་སྤྱི་ཁོག་གི་བཀོད་
སྒྲིག་སྟེང་ནས་ལུས་ཀྱི་བོང་ཚོད། ཡན་ལག་གི་ཕྲ་སྦོམ། ཕྱི་ཡི་ཤ་པགས། ནང་གི་
དོན་སྣོད། གོས་རྒྱན་གྱི་ཆ་ལུགས། སྒྲིབ་གསལ་འབུར་ཞོམ་གྱི་ཁྱད་པར་སོགས་རི་མོ་
མཁས་པས་མི་གཟུགས་འབྲི་བ་བཞིན་དུ་ལུས་ཡོངས་རྫོགས་ཀྱི་བཀོད་སྒྲིག་ཕུན་སུམ་་་
ཚོགས་པ་ཞིག་འབྱུང་རྒྱུ་ཤིན་ཏུ་གལ་ཆེ་ཞིང༌། དེའི་ནང་ནས་ཀྱང་རྩོམ་གྱི་འགོ་འཛིན་
ཚུལ། གཞུང་བསྲིང་ཚུལ། མཇུག་སྡུད་ཚུལ་གསུམ་ནི་རྩོམ་གྱི་གནད་ཆེ་ས་ཞིག་ཡིན་
པས་སྙན་ཚིག་འདིར་ཡང་དེའི་ཕྱོགས་ཀྱི་བཀོད་སྒྲིག་ཤིན་ཏུ་ལེགས།
དང་པོ། འགོ་འཛིན་ཚུལ་གྱི་ཁྱད་ཆོས་ཕྱོགས་ལ་འཇིག་རྟེན་གཏམ་དཔེར་གཏམ་
གྱི་འགོ་དཀའ་ཟེར་བ་བཞིན། རྩོམ་གང་ཡང་འགོ་འཛུགས་ཚུལ་ཅུང་ཟད་དཀོའ་ཞིང་
249



རྩོམ་གྱི་འགོ་ནི་རྩོམ་གྱི་འཇུག་སྒོ་ཡིན་པས་ཀློག་མཁན་གྱི་ཡིད་འཛིན་པ་དང་སྤྲོ་བ་བསྐྱེད་
པའི་ཁྱད་ཆོས་ཤིག་ཡོད་དགོས། རྩོམ་འདིའི་འགོ་འཛིན་ཚུལ་སྟེང་ནས་རིག་རྩལ་གྱི་
ཉམས་ཐུན་མོང་མ་ཡིན་པ་ཞིག་ཐོན་འདུག་སྟེ། འཇམ་པོའི་མལ་ན་གཉིད་དུ་ཞུགས་ན་
ཡང་། ། སྙན་པའི་རྩོམ་ཡིག་འབྲི་བར་སོར་རྩེ་འཚབ། ། ཅེས་འཇམ་པོའི་མལ་ལས་སྙན་
པའི་རྩོམ་རྩོམ་འདོད་སྐྱེས་ཤིང༌། རྩོམ་འདོད་ཀྱང་རྩོམ་སླ་བ་མིན་པས་སོར་རྩེས་མཚོན་
པའི་སེམས་ཀྱི་སྤོབས་པ་མི་འདང་བས་འཚབ་པོ་ཞེས་ལམ་དུ་འཇུག་པའི་ཐོག་མར་ཤུད་
ཀྱིས་མི་འགྲོ་བར་རེ་ཞིག་ལངས་ནས་ལམ་ལྟ་བའམ། ན་ཆུང་བུ་མོ་མཛའ་བོ་དང་ཉེ་བར་
བཏུད་ཚེ་ངོ་ཚས་ཅུང་ཟད་འཚོམ་པ་ལྟ་བུའི་ཉམས་ཀྱིས་རྩོམ་འགོ་བཟུང་། སྙིང་པོའི་
བརྗོད་བྱའི་མཛའ་མོ་མ་རྙེད་པར། ། མཛེས་པའི་ཚིག་སྦྱོར་རྒྱན་ཆ་སུ་ལ་འདོགས། །ཞེས་
ཚིག་སྔ་མའི་བསྟན་དོན་ཅུང་ཟད་འཚབ་ནས་འཚོམ་པ་དེ་ལས་གོམ་གང་སྔོན་དུ་སྤོས་ནས་
ཚིག་སྦྱོར་སྙན་པོ་ཐོད་དུ་ཆུག་ཀྱང་། བརྗོད་བྱར་བྱེད་འོས་པའི་ནང་དོན་བཟང་པོ་ཞིག་
མེད་ན། ཚིག་སྙན་པོ་དེ་གང་ལ་སྦྱོར་ཞེས་ཡང་འཚོམ་ཞིང་ནང་དོན་འཚོལ་བའི་ལས་ལ་
ཞུགས་པར་བསྟན། འཇམ་པའི་མལ་དང་། སྙན་པའི་ཚིག མཛེས་པའི་རྒྱུན་དང་།
མཛའ་ན་མོ་སོགས་ཕན་ཚུན་འབྲེལ་མེད་ཀྱི་དངོས་པོ་ལྷན་དུ་བསྒྲིགས་པ་ལྟ་བུ་མིན་པར་
རང་བཞིན་གྱིས་དོན་གྱི་སྟེང་ན་འབྲེལ་བ་ཡོད་པ་ཤ་སྟག་ཡིན་པས་སྔ་ཕྱི་འབྲེལ་ཆགས་
སོ། །
གློ་བུར་ཕྱི་ཡི་ཞིང་ ཐང་གཤིན་པོ་ནས། །ནས་ཞིང་སྐྲ་ལོ་གཅོད་པའི་གླུ་དབྱངས་
སྒྲ། ། སྒྲ་འཛིན་ལམ་དུ་ལྷིང་ལྷིང་ཐོས་པའི་དུས། །དུས་བཞིའི་སོ་ནམ་བྱེད་ལུགས་ཡིད་ལ་
དྲན། །ཞེས་སྙན་ཚིག་གི་བརྗོད་བྱ་འཚོལ་བར་ཡིད་གཏད་པའི་སྐབས་དེར། གློ་བུར་དུ་
ཕྱི་རོལ་ཞིང་ཁའི་ཞིང་འབྲེག་པའི་སག་སག་གི་སྒྲ་དང་། བཙས་གླུ་བླངས་པའི་སྒྲ་སོགས་
རྣ་ལམ་དུ་བབས་པས་དུས་བཞིའི་སོ་ནམ་གྱི་བྱ་བ་ཡིད་ལ་དྲན་ཞིང་། དེ་ལས་འཚོལ་
བཞིན་པའི་སྙན་ཚིག་གི་བརྗོད་བྱ་ཡང་རྙེད་དོ། །ཞེས་བརྗོད་བྱ་གློ་བུར་དུ་རྙེད་པའི་རྐྱེན་
དང་། རྙེད་པའི་རྩོམ་གྱི་བརྗོད་བྱ་མདོར་བསྟན་བྱས། ཤོ་ལོ་ཀ་སྔ་མས་བརྗོད་བྱ་
འཚོལ་བ་དང་ཕྱི་མས་བརྗོད་བྱ་རྙེད་པ་དང་། རྙེད་པའི་རྐྱེན་ག་འདྲ་ཞིག་ལ་བརྟེན་པར་
བསྟན་ཅིང༌། བརྗོད་བྱ་དངོས་ལ་གཏུགས་ཚུལ་ཡང་། སྨྱུག་མའི་སྨྱུ་གུ་ གློ་བུར་དུ་
འབུས་པ་ལྟ་བུ་མ་ཡིན་པར། ཐང་གའི་ཞལ་ཁེབས་རིམ་གསུམ་རིམ་གྱིས་ཕྱེ་ནས་ལྷ་ཞལ་
སྟོན་པ་ལྟ་བུའི་འགྱུར་ཁུགས་ཀྱི་མཛེས་སྡུག་གི་ཉམས་ཡོད་པས་ཆེས་ཆེར་མཛེས་པ་ཡིན།
གཉིས་པ། གཞུང་བསྲིང་ཚུལ་གྱི་ཁྱད་ཆོས། སྙན་རྩོམ་གྱི་གཞུང་བསྲིང་ཚུལ་ལ་
སྡོང་པོ། ཡལ་ག་ལོ་མ་རིམ་གྱིས་ཀྱི་ལུགས་དང་། བྱུང་རིམ་རི་མོ་མུ་འབྲེལ་དུ་འགོད་
250



པའི་ལུགས་དང༌། གལ་གནད་ཕྱོགས་བསྡུས་རིན་ཆེན་ཕྲེང་བའི་ལུགས་སོགས་དུ་མ་
ཡོད་པ་ལས། སྙན་རྩོམ་འདིར་བྱུང་རིམ་རི་མོ་མུ་འབྲེལ་ལུགས་སུ་གནས་ཤིང་། དུས་
བཞི་ལེ་ཚན་བཞིར་ཕྱེ་སྟེ། གནམ་རྩ་དང་ཞིང་ལས་ཀྱི་སྔ་གཞུག་གི་རིམ་པ་ལྟར་རྩོམ་གྱི་
བཀོད་སྒྲིག་བྱས་པ་ཤིན་ཏུ་འོས་ཤིང་འཚམ། མགྲིན་སྔོན་ཅན་གྱིས་གླུ་དབྱངས་ལེན་
པའི་དུས། ཞེས་པ་ནས། ཀུན་ཀྱང་དབྱར་གྱི་དགའ་སྟོན་ཉེར་བསུས་ཏེ། །ལང་ཚོའི་
ལུས་སྟོབས་རྒྱས་པར་སྒུག་པ་བཞིན། །ཞེས་པའི་བར་ཤོ་ལོ་ཀ་བཅུ་བདུན་གྱིས་དཔྱིད་དུས་
ཀྱི་ཡུལ་ལྗོངས་ཀྱི་ཁྱད་པར་དང་། རྨོ་འདེབས་སོགས་ཀྱི་བྱ་བ་བསྟན། རྒྱུ་སྐར་ལམ་དུ་
ལྷ་ཡི་རྫིང་རིང་བ་གམ་མཆོད་རྟེན་བཞིན་དུ་གནས། ཞེས་པ་ནས། རྡོ་རྗེ་བསྣུན་པས་
འཁྱོག་པོར་གྱུར་ཞེས་པའི་བར་ཤོ་ལོ་ཀ་བརྒྱུད་ཀྱིས་དབྱར་དུས་ཀྱི་ཡུལ་ལྗོངས་དང་ཞིང་
སྐྱེས་ཚུལ། ལོ་ནད་སད་སེར་ཤུ་འོད་སོགས་འགོག་སྲུང་བྱེད་པ་དང་། སྔོ་ལུད་བསྙལ་
བའི་བྱ་བ་སོགས་བསྟན། ནམ་མཁའི་ནོར་བུས་གཞན་དོན་སླད་ཅེས་པ་ནས། གླུ་
གར་གཞས་ཀྱི་སྒོ་མོ་ཕྱེ། ཞེས་པའི་བར་ཤོ་ལོ་ཀ་ཉེར་གཉིས་ཀྱིས་སྟོན་གྱི་ཡུལ་ལྗོངས་
དང༌། བརྔ་སྡུད་བྱེད་པ་དང༌། གཡུལ་གཅོག་པ་དང༌། ཉར་ཚགས་བསྡུ་བསོག་
བྱེད་པ་དང༌། སྟོན་སློག་བྱེད་ཚུལ་སོགས་བསྟན། ས་གཞི་ཆེན་པོ་ཁ་བའི་གོས་དཀར་
གྱོན་ཞེས་པ་ནས། དགུན་གསུམ་དཀའ་བ་སྤྱད་པའི་འབྲས་བུ་ཡིན། ཞེས་པའི་བར་
ཤོ་ལོ་ ཀ་ བདུན་ གྱིས་ དགུན་ གྱི་ ཡུལ་ ལྗོངས་དང་། ཞིང་ ཁར་དོ་དམ་བྱེད་ པ་ དང༌།
དགུན་ཆུ་གཏོང་བ་དང་གནམ་གཤིས་བརྟགས་པ་སོགས་ལོ་རྗེས་མའི་སོ་ནམ་གྱི་བྱ་བར་གྲ་
སྒྲིག་བྱེད་ཚུལ་བསྟན། འབྲི་སྟངས་ཀྱང་། དཔྱིད་དུས་དང་སྟོན་དུས་གཉིས་ལ་ཞིང་
ལས་ཀྱི་བྱ་བ་མང་བས་ཚིག་ཀྱང་མང་ལ། དཔྱིད་དུས་ལ་ཤོ་ལོ་ཀ་བཅུ་བདུན་དང་སྟོན་
དུས་ལ་ཤོ་ལོ་ཀ་ཉེར་གཉིས་ཡོད། དབྱར་དགུན་གཉིས་ལ་བྱ་བ་ཉུང་བས་ཚིག་ཀྱང་ཉུང་
ལ། དབྱར་དུས་ལ་ཤོ་ལོ་ཀ་བརྒྱད་དང་དགུན་དུས་ལ་ཤོ་ལོ་ཀ་བདུན་ལས་མེད་པས་
བརྗོད་བྱ་མང་ཉུང་དང་བསྟུན་པ་དང་། དཔྱིད་ཀྱི་ལེ་ཚན་དུ་ཚིགས་བཅད་ཡིག་འབྲུ་
དགུ་ཅན་དང་། དབྱར་གྱི་ལེ་ཚན་དུ་ཡིག་འབྲུ་བཅོ་ལྔ་ཅན་དང་། སྟོན་གྱི་ལེ་ཚན་དུ་
ཡིག་འབྲུ་བདུན་ཅན་དང་། དགུན་གྱི་ལེ་ཚན་ཡིག་འབྲུ་དགུ་ཅན་དུ་བྱས་པས་ཚིགས་
བཅད་རིང་ཐུང་སྣ་ཚོགས་བསྡེབས་པས་དུང་ཕྲེང་མདོག་གཅིག་པ་ལྟ་བུ་མ་ཡིན་པར་
མདོག་སྣ་ལྔ་བསྡེབས་པའི་འཇའ་ཚོན་བཞིན་དུ་འགྱུར་བའི་མཛེས་སྡུག་གི་ཁྱད་ཆོས་ཐོན་
པར་མ་ཟད། ཡིག་འབྲུ་བཅོ་ལྔ་ཅན་གྱི་ཚིགས་བཅད་རིང་པོས་དབྱར་དུས་རྩི་ཤིང་ལོ་
ཏོག་རྒྱས་པའི་ཉམས་དང་། ཞིང་པ་རྣམས་ཀྱང་ཁོམ་ཞིང་ལྷོད་པོར་གནས་པའི་དལ་
ཉམས་མཚོན་ཐུབ་ཅིང་། ཡིག་འབྲུ་བདུན་ཅན་གྱི་ཚིག་ཐུང་གིས་སྟོན་དུས་ཞིང་ལས་ཀྱི་
251



ལས་ཀ་མང་པོས་བརྩེགས་ཤིང་། ཞིང་པ་རྣམས་བྲེལ་འཚབ་ཆེ་བའི་འཚབ་འཚུབ་ཀྱི་
ཉམས་དང༌། ། གཡུལ་འགྱེད་ཀྱི་རོལ་མོ་ལྟར་རྩུབ་ཉམས་དང་བྲེལ་ཉམས་མཚོན་ཐུབ་
ཅིང་། དགུན་དཔྱིད་གཉིས་དབྱར་ཉི་རིང་མོའི་དལ་ཉམས་དང༌། སྟོན་གྱི་ཞིང་ལས་
ཀྱི་བྲེལ་འཚུབ་ཀྱི་ཉམས་ཀྱང་མེད་པས་བར་མར་གནས་པས་ན་ཚིགས་བཅད་མི་རིང་མི་
ཐུང་ཡིག་འབྲུ་དགུ་མར་བྱས་པ་སོགས་ལུས་ལ་རན་པའི་གོས་བཞིན་དུ་ཤིན་ཏུ་ལེགས་ཤིང༌།
བརྗོད་བྱ་སྟོན་ཚུལ་ཡང་དཔེར་ན། དཔྱིད་དུས་སུ་ཐོག་མར་མགྲིན་སྔོན་ཅན་གྱིས་གླུ་
དབྱངས་ལེན་པའི་དུས་ཞེས་དུས་ཀྱི་ཁྱད་ཆོས་བརྗོད་པ་དང་། དེ་ནས་འཁྱགས་རོམ་ཞི་
བ། སྔོར་མ་སྐྱེས་པ། ཞིང་པ་རྣམས་རྨོ་འདེབས་ཀྱི་གྲོས་བྱེད་པ། རྨོ་མཛོ་དང་གླང་
སོགས་ཆས་སྤྲོས་བྱེད་པ། ཞིང་རྨོ་བ། ས་བོན་འདེབས་པ། དྲས་ཤལ་བརྒྱག་པ།
ངལ་གསོའི་མཚམས་ཀྱི་རྩེད་མོ། འཕྲུལ་ཆས་གསར་བ་བེད་སྤྱད་པ། རྨོ་འདེབས་
མཇུག་རྫོགས་པའི་སྟོན་མོ་དང༌། མྱུ་གུ་འབུས་པ། ལྗང་བུ་འཚར་ལོངས་བྱུང་བ།
ཡུར་མ་ཡུར་བ། སོགས་ཞིང་ལས་བྱེད་སྟངས་དུས་ཀྱི་གོ་རིམ་ལྟར་ཞིབ་ཕྲར་བཀོད་ཅིང་།
ཞིབ་བྲིས་ཀྱི་ལྡེབས་རིས་ཀྱི་ཁྱད་ཆོས་ཐོན་ཞིང་། ཡང་འཕྲུལ་ཆས་བེད་སྤྱད་ཚུལ་དང་ལོ་
ནད་འགོག་སེལ་སོགས་ཟུར་བསྟན་ཙམ་གྱིས་རགས་བྲིས་བྱས་པ་དང་། ཞིང་ལས་་་
ཕྱོགས་ཀྱི་སྲིད་ཇུས་གསར་བ་སོགས་ཤུགས་བསྟན་དུ་བྱས་པ་སོགས་རགས་སར་རགས་
ཤིང༌། ཞིབ་སར་ཞིབ་པ། ལ་ལ་དངོས་བསྟན། ལ་ལ་ཤུགས་བསྟན་བྱས་པ་དང་།
ཡུལ་ཆོས་ཁྱད་ཆོས་གལ་ཆེན་རྣམས་འབུར་དོད་དུ་བྱུང་བ་དང་། གལ་མི་ཆེ་བའི་གནས་
ཚུལ་བརྗོད་བྱར་མ་བཞག་པ་སོགས་བསལ་གསེ་དོར་ལེན་བྱས་པ་བཟང་ཞིང་བཟོ་བཀོད་
ཀྱི་ཉམས་ལེགས་ཤོས་ཐོན་སྣང་།
གསུམ་པ། མཇུག་སྡུད་ཚུལ་ལ། གཞུང་གི་བརྗོད་བྱ་གནད་བསྡུས་ཀྱི་ཚུལ་དུ་
བརྗོད་པ་དང་། བརྗོད་བྱའི་དོན་གྱི་འབྲས་བུ་སྟོན་པ་དང་། སྨོན་ཚིག་དང་ཤིས་པ་
བརྗོད་པ་དང༌། དྲན་རྟོག་བསྐྱེད་པའི་སྒོ་ཙམ་བཏོད་པས་མཇུག་བསྡུ་བ་སོགས་རྩོམ་
སྟངས་མང་དུ་ཡོད་ཀྱང་། མཇུག་སྡུད་ཀྱི་གལ་གནད་ནི་ཉི་མ་ནུབ་ཁར་མཚམས་སྤྲིན་
གྱིས་མཛེས་སྡུག་ངོམས་པའམ། གླུ་སྐད་བྲག་ངོར་བརྒྱབ་པ་བཞིན་ཚིག་ཚར་ཡང་དོན་
གྱི་སྙན་རོའི་རྒྱུན་མ་ཚར་བ་ཞིག་ཡིན་དགོས། སྙན་ཚིག་འདིར་བརྗོད་བྱ་གནད་བསྡུས་
ཀྱི་ཚུལ་དུ་མཇུག་བསྡུས་པར་སྣང་སྟེ། དགུན་གསུམ་འཁྱགས་པས་ས་རྒྱུའི་རང་བཞིན་
བཅོས། །དཔྱིད་གསུམ་དྲོས་ཀྱིས་ས་བོན་མཆེ་བ་རྒྱས། །དབྱར་གསུམ་ཆར་བས་ལོ་ཏོག་
ལང་ཚོ་དར། ། སྟོན་གསུམ་ཉི་མས་འབྲུ་སྣ་མ་ལུས་སྨིན། །ཞེས་དུས་བཞིའི་ལོ་ཏོག་སྐྱེད་
ཚུལ་གྱི་ཆོས་ཉིད་དངོས་སུ་བསྟན་ཅིང་། ཡོན་ཏན་བསྐྱེད་བསྲིང་བྱེད་ཚུལ་གྱི་ཤེས་བྱའི་
252



གནད་ཀྱང་དོན་གྱིས་བསྟན་པའི་སྒོ་ནས་མཇུག་བསྡུ་བར་བྱས་པས་མཇུག་བསྡུ་ཚུལ་ཡང་
ལེགས་པར་སྣང་ལ། དེ་སྐད་དུ་དུས་བཞིའི་སོ་ནམ་བྱེད་ལུགས་ཙམ་ཞེས་པའི་ཤོ་ལོ་ཀ་
གཅིག་ནི་རྩོམ་མཇུག་གི་གསལ་བཤད་ལྟ་བུར་སྣང་བས་སྔོན་གྱི་རྩོམ་སྲོལ་ལ་རྩོམ་སྟངས་
འདི་འདྲ་ཡོད་ཀྱང་། སྙན་རྩོམ་གྱི་དབང་དུ་བྱས་ན་མཇུག་ཏུ་འདི་འདྲའི་ཚིག་འཇོག་མི་
དགོས་སོ། །
སྙན་ཚིག་འདིའི་རྩོམ་སྟངས་དང་ཚིག་སྦྱོར་གྱི་ཁྱད་ཆོས་དང་ཉམས་འདོན་ཚུལ་
སོགས་ཀྱི་སྟེང་ན་ཞིབ་བཤད་བྱས་ན་ད་དུང་བཤད་རྒྱུ་ཡོད་ཀྱང་། ཚིགས་བཅད་ཀྱི་ཁྱད་
ཆོས་རགས་ཙམ་ངོ་སྤྲོད་བྱེད་པ་ལ་དེ་ཙམ་གྱིས་ཆོག་པས་རྒྱས་སྤྲོས་མ་བྱས་སོ། །ཚིག་སྦྱོར་
དང་བརྡ་དང་ཐ་སྙད་ཀྱི་ཕྱོགས་ན་མི་ལེགས་ས་དང་མ་དག་པ་རེ་གཉིས་ཡོད་དེ། དཔེར་
ན། ཐུབ་པའི་ཏིང་ཤགས་ཞེས་པ་དང་། ཕན་ཚུན་ཆུ་རྩེད་རྩེད་དང་ཚིག་རྒྱན་ན།
ཞེས་པ་དང༌། མངར་སིལ་མེད་པར་ཅང་ཅང་བྲོ་ཞེས་པ་དང་། ས་འཛིན་མཐོ་པོའི་
སྐེད་ པ་ བར་ ཞེས་ པ་ དང༌། མིག་ སྟོང་ ཅན་ གྱིས་ དེ་ མར་ རྟོགས་ ནས་ ཞེས་ པ་ དང༌།
འཁྱགས་གོང་གཅིག་ཏུ་ཧྲིལ། ལྟ་བུ་སོགས་ཚིག་མི་ལེགས་ཤིང་། རྒྱུན(རྒྱལ)མཚན་
དང༌། ཚ་ལུ (ཚག་སློག）སོགས་ཡི་གེ་མ་དག་པར་མངོན། ཐ་སྙད་རེ་གཉིས་མི་་
ལེགས་པ་དང་མ་དག་པ་དེ་ཙམ་སྤྱིའི་དབང་དུ་བཏང་ན་སྐྱོན་ཕྲན་བུ་ཡིན་ཀྱང༌། དེ་
ཕྱིར་སྙན་ངག་དག་ལ་སྐྱོན། །ཆུང་བར་གྱུར་ཅིང་ཅི་ཞིག་ལྟར། །བཏང་སྙོམས་མི་བྱ་ལུས་
མཛེས་ཀྱང་། །སྐྱོན་གཅིག་གིས་ནི་སྐལ་ངན་འགྱུར། ། ཞེས་སྙན་ངག་གཞུང་ལས་བྱུང་
བས་ན། འདིར་ཡང་ལེགས་བཅོས་བྱ་ཕྱིར་དྲང་བོར་སྨྲས་སོ། །
སྨྲས་པ།
རང་གཞན་སྙན་ངག་གཞུང་བརྒྱའི་སྐྱེད་ཚལ་དུ། །
འཕུར་ལྡིང་རང་དགར་བྱེད་པའི་སྐལ་ཐོབ་པས། །
མེ་ཏོག་འབུམ་གྱི་བཅུད་མྱངས་སྦྲང་རྩིའི་བུས། །
དབྱངས་ཅན་ཟིལ་མངར་གཏན་གྱི་ཟས་སུ་འདམས། །
ལྔ་མ་ལྡིང་གིས་འཁྱམས་པའི་འཐེང་པོ་ཡང་། །
གར་མཁན་མཁས་པའི་ཁྲི་ལ་འཁོད་དུས་འདིར། །
དྲི་ཟའི་བུ་མོའི་ཉམས་འགྱུར་སྟོང་གི་གར། །
མིག་སྟོང་ལྡན་པ་ཁོ་ནའི་སྤྱད་བྱར་གྱུར། །
ས་པཎ་ཤོང་དཔང་ཐུགས་རྗེ་ཁྱུང་སྔོན་སྐྱེས། །
253



ལེགས་དྲངས་དཎྜའི་གཞུང་ལུགས་འོད་སྟོང་ཅན། །
སྙན་ཚིག་ཆུ་སྐྱེས་ཁ་ཡི་མདུད་བཀྲོལ་ཡང་། །
ཐན་སྐད་ལྷང་ལྷང་འུག་པའི་མིག་ཟུང་འཆིང་། །
སྒོ་ཡི་སྲུབས་ནས་ནམ་མཁའ་ཤར་ཤར་དང་། །
རྒྱང་མཐོང་ནང་ནས་ལྷ་ལམ་ལག་མཐིལ་ཙམ། །
ལོང་བའི་མིག་ལ་ཉིན་མཚན་ངོ་བོ་གཅིག །
རང་སྣང་བདེན་པར་རློམ་པའི་ཚུལ་འདིས་སྐྱོ། །
མཁའ་ལ་སྟ་རེ་འཕངས་པའི་བླུན་པོ་རྣམས། །
རང་མགོ་དུམ་བུར་གསིལ་པའི་ལྟད་མོ་ལ། །
འཇིག་རྟེན་མེས་པོ་བགད་དེ་ཚེམས་ལྷུང་བ། །
བསིལ་ལྗོངས་མཐའ་ལ་ར་བའི་ཚུལ་དུ་བརྗིད། །
ལ་ལར་བསྟོད་ཅིང་ལ་ལར་སྨད་འདོད་པའི། །
བྱིས་པའི་ཀུན་སློང་གདོད་ནས་ཡོད་མིན་ཡང་། །
ཉི་མའི་འོད་ཟེར་མཁའ་ལ་སྤྲོས་པའི་ཚེ། །
ས་ཡི་མུན་པ་འཇིག་པའང་ཆོས་ཉིད་ཡིན། །
254



དབྱངས་ཅན་མ་དང་སྙན་ཚིག་རིག་པ། །
ཟབ་གསལ་གཉིས་མེད་ཡེ་ཤེས་གངས་རི་བརྩེ་ཆེན་བསྐལ་མེས་བཞུས་པའི་རྒྱུན། །
སྲིད་ཞིའི་མཛེས་སྡུག་ཉིང་ཁུར་འཁྱིལ་བ་རྒྱལ་ཡུམ་དབྱངས་ཅན་དཀར་དམར་ཟུང་། །
འཇའ་ཟེར་ཡལ་འདབ་སྲིད་གསུམ་ཁྱོན་འགེངས་ཆུ་ཤེལ་པད་དཀར་འཁྲིལ་ལྡེམ་ལྗོན། །
སྙིང་མགྲིན་རྩ་འཁོར་དཔྱིད་ཀྱི་དོ་རར་ཟག་མེད་བདེ་སྟེར་གར་གྱིས་རྩེན། །ཞེས་ཤིས་ཚིག་
མེ་ཏོག་ཕྲེང་བས་མདུན་བསུས་ཏེ་གང་བརྗོད་པར་བྱ་བ་ནི། མདོ་ལས། རིག་བྱེད་
ནང་ན་དབྱངས་ཅན་གཙོ། ཞེས་གསུངས་པའི་ངོ་མཚར་རྨད་དུ་བྱུང་བའི་ཆོས་བརྒྱུད་
ཀྱི་ནང་ཚན་གཟུགས་དང་ལང་ཚོ་ཤེས་རབ་དང་སྤོབས་པ་བྱམས་བརྩེ་སོགས་ཀྱི་ཡོན་ཏན་
ངོ་མཚར་རྨད་དུ་བྱུང་བ་འཇིག་རྟེན་ན་མཚུངས་ཟླ་དང་བྲལ་བ། གསེར་འོད་དམ་པར།
འཇིག་རྟེན་འདི་སྐྱེད་ཡུམ་ཡང་ཡིན། ཞེས་པ་ལྟར་ན་སྣོད་བཅུད་ཀྱི་བྱེད་པོ་དང་ཕྱི་རོལ་
པས་བྱེད་པོ་ཉེར་བཞི་འདོད་པའི་ནང་ཚན་སྨྲ་བ་ངག་གི་བྱེད་པོར་འདོད་པའི་ལྷ་མོ་
དབྱངས་ཅན་མ་དང་། དེས་མཚོན་པའི་སྙན་ཚིག་གི་ངོ་བོ་ངོས་འཛིན་ལ། ཡུལ་དང་
དུས་དང་སེམས་ཅན་གྱི་ཁམས་དང་གྲུབ་མཐའི་ལྟ་བ་སོགས་ཀྱི་ཁྱད་པར་ལས་ལུགས་མི་
གཅིག་པ་མང་དུ་བྱུང་ཡང་། དཔྱད་ན་དོན་ཆེ་ཞིང་། མྱངས་ན་རོ་མངར་བ། རིན་
པོ་ཆེའི་ནང་ནས་འཇོག་པོའི་གཙུག་ནོར་དང་། འོད་ཀྱི་ནང་ནས་ཉི་མའི་འོད་ལྟར་སྲིད་
ན་འགྲན་པའི་ཟླ་དང་བྲལ་བ། འཛམ་གླིང་ཆེན་པོའི་ཤར་ཕྱོགས་ཀྱི་ཁོངས་བསྐལ་པ་
འདི་ལ་རིག་གནས་དར་ཆེས་སྔ་བའི་ཡུལ་ཁམས་ཀྱི་གྲས་རྒྱ་གར་འཕགས་པའི་ཡུལ་ནས་
དར་ཞིང་རིམ་མཆེད་ཀྱིས་གངས་ཅན་སཱ་ལའི་སྨན་ལྗོངས་ཆེན་པོའི་རིག་གནས་ཀྱི་ས་ཞིང་
གཤིན་པོར་གཞི་བརྟན་པོར་ཚུགས་ཤིང་ཡལ་ག་ལོ་འདབ་ས་སྟེང་ཁེབས་པར་རྒྱས་པའི་
དབྱངས་ཅན་སྙན་ཚིག་གི་རིག་འཕྲུལ་འདི་ཁོ་ནར་ངེས་པས། འདིའི་ལུགས་ཀྱི་མཛེས་
སྡུག་རིག་པའི་ལྟ་བ་དང་རིག་པའི་གཞུང་ལུགས་སོགས་དེང་སང་འཇིག་རྟེན་ན་གྲགས་ཆེ་
བའི་བཤད་སྲོལ་སོགས་དང་སྦྱར་ནས་དཔྱད་ན་བློ་སྐྱེད་མི་འདྲ་བ་མང་པོ་ཞིག་འབུད་རྒྱུ་
ཡོད་ཀྱང་འདིར་དབྱངས་ཅན་སྙན་ཚིག་རིག་པར་སྦྱང་བ་དང་རྟོག་ཞིབ་བྱེད་མཁན་
རྣམས་ཀྱིས་ངེས་པར་ཤེས་དགོས་པའི་གནད། སྙན་ཚིག་སྒྱུ་རྩལ་གྱི་རྩ་བའི་རང་བཞིན་
255



ལས་བརྩམས་ཏེ་ཅུང་ཟད་བཤད་ན། སྙན་ཚིག་གི་རྒྱུ་དང་རྐྱེན་དང་རང་བཞིན་གྱི་ངོ་
བོར་གྲུབ་པའི་དབྱངས་ཀྱི་ལྷ་མོའི་རང་བཞིན་དང་མཚོན་དོན་བཤད་པ་དང་། དེ་དང་
བདག་གཅིག་དང་རྟེན་འབྱུང་གི་འབྲེལ་བར་གྲུབ་པའི་སྙན་ཚིག་གི་རང་བཞིན་བཤད་པ་
གཉིས་ལས། །
དང་པོ་ལ། སྙན་ངག་མེ་ལོང་གི་མཆོད་བརྗོད་དང་འབྲེལ་བར་དབྱངས་ལྷའི་ངོ་
བོ་བཤད་པ་དང་། ལྷ་སྐུའི་མཚོན་དོན་སྟེང་ནས་དབྱངས་ལྷའི་ངོ་བོ་བཤད་པ་གཉིས་་
ལས། དང་པོ་ནི། སྙན་ངག་རྩ་བའི་མགོར། གདོང་བཞི་གདོང་གི་པད་ཚལ་གྱི། །
ངང་བའི་བུ་མོ་ཐམས་ཅད་དཀར། །དབྱངས་ཅན་མ་ནི་ཁོ་བོ་ཡི། །སྙིང་ལ་རིང་དུ་གནས་
པར་མཛོད། ། ཅེས་བྱུང་། ཚིགས་བཅད་འདི་ལ་རྒྱ་བོད་ཀྱི་མཁས་པ་རྣམས་ཀྱིས་་་་་
དགོངས་པ་འགྲེལ་ཚུལ་མི་གཅིག་པ་དུ་མ་བྱུང་ཞིང་། འགྱུར་ཚིག་ཡང་མི་གཅིག་པ་དུ་མ་
བྱུང་། ཡོངས་གྲགས་ཀྱི་འགྱུར་ཚིག་འདིའི་དབང་དུ་བྱས་ན། གདོང་བཞི་ནི་འཇིག་
རྟེན་མེས་པོ་ཚངས་པའི་གདོང་བཞི་ལ་སྦྱར་བ་དང༌། གདོང་བཞི་ཅན་གྱི་ཚངས་པ་ལ་
སྦྱར་ཚུལ་གཉིས་ཡོད་ལ། དེ་ལས་སྙན་ཚིག་དང་དབྱངས་ཅན་མ་ཇི་ལྟར་བྱུང་ཚུལ་བྲམ་
ཟེའི་རིག་བྱེད་ཀྱི་གཏམ་རྒྱུད་ལས་བཤད་ཚུལ་མི་གཅིག་པ་གསུམ་བྱུང་བས། གདོང་
བཞི་གདོང་གི་སོགས་ཀྱི་དོན་ལ་དགོངས་པ་འགྲེལ་ལུགས་གསུམ་བྱུང་། ལུགས་དང་པོ་
ནི། སྙན་ཚིག་ མཆོད་སྦྱིན། ངེས་ཚིག སྲིད་སྲུང་སྟེ་ རིག་བྱེད་བཞི་ཚངས་པའི་
གདོང་བཞི་ལས་བྱུང་ཞེས་པའི་བཤད་སྲོལ་ལ་བརྟེན་ནས་སྙན་ཚིག་རིག་བྱེད་ཚངས་པས་
ཞལ་གྱིས་འདོམས་པར་འདོད་པ་དང་། ལུགས་གཉིས་པ་ནི། སྔོན་ཚངས་པའི་འཇིག་
རྟེན་ ནས་ ཚངས་ པ་ ཆེན་ པོ་ ཆུ་ ཀླུང་ གི་ གཟུགས་ ཀྱིས་ འཇིག་ རྟེན་ འདིར་ བབས་ པ།
འཛམ་གླིང་གི་ལྷོ་ཕྱོགས་སུ་མཚོར་འཁྱིལ་བ་ལས་སྙན་ཚིག་སོགས་རིག་བྱེད་རྣམས་རང་
བྱུང་གི་གདངས་ཀྱི་རྣམ་པར་བྱུང་ཞེས་པའི་བཤད་སྲོལ་ལ་བརྟེན་ནས་སྙན་ཚིག་གདོང་
བཞི་ ཅན་ གྱི་ཚངས་ པའི་ལུས་ལས་བྱུང་བར་འདོད་ པ་ དང་། ལུགས་ གསུམ་ པ་ནི།
སྔོན་རི་རབ་ཀྱི་ལྷོ་ཕྱོགས་ན་བདུད་རྩིའི་རང་བཞིན་གྱི་མཚོ་ཞིག་ཡོད་པ་ལ། མཚོ་དེའི་རྦ་
རླབས་ལས་སྲིད་གསུམ་བརྟན་གཡོའི་སྒྲ་དྲི་ཟའི་གླུའམ་མིའམ་ཅིའི་དབྱངས་ལྟར་སྒྲ་སྙན་
ཞིང་རྣ་བར་འཇེབས་པ་གྲགས་པ་ཚངས་པ་ཆེན་པོ་མི་འཆི་བ་བྱ་བས་གསན་ནས་ཡིད་
ཆགས་ཤིང་ལོ་སྟོང་གི་བར་དུ་མཚོ་དེར་བལྟས་ནས་བདེ་དགས་རོལ་པས། བརྟན་་་་
གཡོའི་སྙན་འཇེབས་ཀྱི་སྒྲ་དེ་དག་ཕྱོགས་གཅིག་ཏུ་འདུས་པ་ལས་ཤིན་ཏུ་གཟུགས་མཛེས་
ཤིང་ལྟ་ན་སྡུག་པའི་ལྷའི་ན་ཆུང་སྲིད་གསུམ་ན་འགྲན་ཟླ་དང་བྲལ་བ་ཞིག་བྱུང་ངོ༌། །ཞེས་
པའི་ གཏམ་ རྒྱུད་ལ་ བརྟེན་ནས་ སྙན་ཚིག་ ཐོག་ མར་ བདུད་རྩིའི་མཚོ་ལས་བྱུང་ཞིང་།
༡
256



ཚངས་པས་སྙན་པའི་དབྱངས་ཀྱིས་མཚོན་པའི་སྙན་ཚིག་གི་སྒྲ་ལ་ཡིད་ཆགས་ཤིང་རོལ་
པས་དབྱངས་ཀྱི་ལྷ་མོ་བྱུང་བས་ན། ཚངས་པ་ལ་ཕ་དང༌། ་ བདུད་རྩིའི་རྒྱ་མཚོར་མའི་
དོད་ཚང་བས། དབྱངས་ཅན་མ་ལ། སྒྲ་དབྱངས་ལྷ་མོ་དང་། ཚངས་པའི་བུ་མོ་
དང་། མཚོ་བྱུང་བུ་མོ་དང༌། མཚོ་ལྡན་མ་སོགས་སུ་གྲགས་སོ། །ཞེས་པར་བཤད་
དོ། །དེས་ན་གཏམ་རྒྱུད་འདིའི་དབང་དུ་བཏང་ན། བདུད་རྩིའི་མཚོ་ལས་སྒྲ་སྙན་པོ་
བྱུང་བ་ཚངས་པས་གསན་པ་དང་། ཚངས་པས་སྒྲ་དེ་ལ་ཆགས་ཤིང་རོལ་པས་སྒྲའི་ལྷ་མོ་
བྱུང་བས་ན། དབྱངས་ཅན་མ་གདོང་བཞི་ལས་བྱུང་བར་བཤད་རུང་ཙམ་ཡིན་ཡང་།
གཏམ་རྒྱུད་སྔ་མ་གཉིས་ལས། ཚངས་པའི་ཞལ་དང་། ཚངས་པའི་ཆུ་ཀླུང་གཟུགས་
ལས་ སྙན་ཚིག་ བྱུང་ བ་ མ་ གཏོགས། དབྱངས་ ཅན་ མ་ བྱུང་ བར་ བཤད་ མེད་ པོས།
དབྱངས་ཅན་མའི་མཆོད་བརྗོད་ཀྱི་དོན་དང་ཇི་ལྟར་འབྲེལ་ཞེ་ན། དེ་ནི་དབྱངས་ཅན་
སྙན་ཚིག་དང་དབྱངས་ཅན་མ་གཉིས་མཚན་གྱི་སྒྲ་མཚུངས་པ་དང༌། དོན་གྱི་ངོ་བོ་
གཅིག་པའི་རྒྱུ་མཚན་གཉིས་ལ་བརྟེན་པ་ཡིན།
དང་པོ། སྭ་ར་སྭཱ་ཏི་ཞེས་པའི་སྒྲ་ཚིག་དང༌། སྐད་དང་། ། དབྱངས་དང་།
མཚོ་ལྡན་སོགས་ལ་འཇུག་པ་མངོན་བརྗོད་འཆི་མེད་མཛོད་ཀྱི་འགྲེལ་བར་གསུངས་ཤིང་།
དེ་ལ་མོ་རྟགས་ཀྱི་རྐྱེན་བྱིན་པས། དབྱངས་ཅན་མ་དང་། ་ མཚོ་ལྡན་མར་གྱུར་པ་ཡིན་
ལ། མོ་རྟགས་ཀྱི་རྐྱེན་བྱིན་པའི་རྒྱུ་མཚན་སྔོན་གྱི་སྙན་འགྲེལ་སོགས་སུ་བཤད་མེད་ཀྱང་།
སྐད་ཀྱི་གོམས་སྲོལ་དང་སྦྱར་ནས་བལྟས་ན་རྒྱུ་མཚན་ཡོད་པར་སྣང་སྟེ། དང་པོ། མོ་
རྟགས་ཀྱི་རྐྱེན་སྲོག་མེད་བེམ་པོའི་མིང་གི་མཐར་སྦྱར་ཚེ་སྲོག་ལྡན་གང་ཟག་སྟོན་པའི་མིང་
དུ་འགྱུར། དཔེར་ན། སྒྲ་དབྱངས་དང་། སྒྲ་དབྱངས་མ། གར་དང་། གར་མ།
ལྟ་བུ། གཉིས་པ། མཛེས་པའི་དངོས་པོ་དང་དགའ་ཞིང་གཅེས་པའི་དངོས་པོའི་མིང་
ལ་མོ་རྟགས་ཀྱི་རྐྱེན་སྦྱར་བ་དབྱིན་ཇི་སོགས་སྐད་རིགས་མང་པོར་བྱུང་སྟེ། དེ་ཡང་
འཇིག་རྟེན་ན་མ་ལས་དྲིན་ཆེ་བ་མེད་པ་དང༌། ཆགས་ལྡན་སྐྱེས་པའི་མིག་ལ་བུད་མེད་
ལས་མཛེས་པའི་གཟུགས་གཞན་མེད་པར་མདོ་ལས་གསུངས་པ་ལྟར་ཡིན་པས། མཛེས་
ཤིང་སྡུག་པ་དང་དགའ་ཞིང་གཅེས་པའི་དངོས་པོར་མ་དང་བུད་མེད་ཀྱི་ཐ་སྙད་སྦྱར་བར་
སྣང་ངོ༌། །དཔེར་ན། མེས་རྒྱལ་ལ་ཨ་མ་ཞེས་འབོད་པ་དང་། མཛེས་པའི་དཔེ་ལ་ལྷ་
མི་འཇོག་པར་ལྷ་མོ་འཇོག་པ་དང་། བྱེའུ་འཇོལ་མོ། གསུང་སྙན་མོ་སོགས་ཟེར་བ་ལྟ་
བུའོ། །དེས་ན་སྙན་ཚིག་དབྱངས་ཅན་ལ་དབྱངས་ཅན་མར་འབོད་པ། སྙན་ཚིག་གི་
བྱེད་པོར་འཛིན་པའི་དབྱངས་ཅན་མ་ལ་གོ་བ་དང༌། སྙན་ཚིག་གི་ངོ་བོ་མཛེས་ཤིང་ཡིད་
དུ་འོང་བ་དགའ་བ་སྐྱེད་པ་ཞིག་ཀྱང་ཡིན་པར་མཚོན་པ་ཡིན་ཞེ་ན་འགལ་བ་མེད་དོ། །
257



གཉིས་པ་ནི། ཐུན་མོང་དུ་དབྱངས་ཅན་ལྷ་མོ་སྲིད་གསུམ་བརྟན་གཡོའི་སྙན་
འཇེབས་ཀྱི་སྒྲ་ལས་བྱུང་བར་བཤད་པ་དེས་དོན་གྱིས་སྲིད་གསུམ་བརྟན་གཡོའི་སྙན་་་་
འཇེབས་ཀྱི་སྒྲ་གཅིག་ཏུ་འདུས་པའི་སྙན་ཚིག་དེ་མཛེས་སྡུག་ལྷ་མོའི་གཟུགས་སུ་བཀོད་
པའམ། སྙན་འཇེབས་སྒྲའི་རང་བཞིན་དེ་ལ་དབྱངས་ཅན་ལྷ་མོར་བཏགས་པ་ཡིན་པར་
བསྟན་ཅིང་། དཀོན་མཆོག་ཏཱ་ལའི་མདོ་ལས་ཀྱང་། ཚངས་པའི་བུ་མོ་ཡིད་ལས་བྱུང་
བ་དེ། ། ཞེས་ཤེས་རབ་དང་སྙན་ངག་གི་རིག་འཕྲུལ་ལ་ལྷ་མོའི་རྣམ་པར་ཡིད་ཀྱིས་རྟོག་
བཏགས་བྱས་པར་བསྟན་ཏོ། །ཐུན་མོང་མ་ཡིན་པའི་ལུགས་ལ། སྙན་ངག་ཤེས་རབ་ལྷ་
མོ་དབྱངས་ཅན་མའི་ཐུགས་དང་གསུང་གི་རྣམ་རོལ་ཏུ་འདོད་པས། གང་ལྟར་ཡང་
སྙན་ཚིག་སྒྱུ་རྩལ་དང་། དབྱངས་ཅན་ལྷ་མོ་གཉིས་ངོ་བོ་གཅིག་ཡིན་པར་གྲུབ་ཅིང༌།
ངང་བའི་བུ་མོ་ཐམས་ཅད་དཀར། ། ཞེས་པ་དང༌། སྙོམ་ལས་མེད་པར་རིམ་པས་་་
དབྱངས་ཅན་བསྟེན། ། ཞེས་པ་དབྱངས་ཅན་སྙན་ཚིག་དང་། ལྷ་མོ་དབྱངས་ཅན་་་་
གཉིས་ལ་གོ་དགོས་པའི་གནད་ཀྱང་སྙན་ཚིག་དང་། དབྱངས་ལྷ་གཉིས་ངོ་བོ་གཅིག་
ཡིན་པའི་རྒྱུ་མཚན་དེ་ལ་ཐུག་ཡོད། ངང་བའི་བུ་མོ་དབྱངས་ཅན་མ་ལ་ཡང་གོ་དགོས་
པའི་རྒྱུ་མཚན། གན་བྷརྦ། ཞེས་པའི་སྒྲ་དྲི་ཟ་དང་། ལྷའི་དབྱངས་མཁན་དང༌།
དགའ་བྱེད་དང་། ངང་བ་སོགས་ལ་འཇུག་པས། ལྷ་མོ་འདི་དྲི་ཟའི་ཏམ་བུ་རའི་ཆུང་
མ་བྱས་པ་དང་། གླུ་དབྱངས་ཀྱིས་ལྷ་རྣམས་དགའ་བར་བྱེད་པས་དྲི་ཟའི་ན་ཆུང་དང་།
དྲི་ཟའི་བུ་མོ་དང༌། གན་དྷཱརྔའི་སྒེག་མོ་དང༌། ལྷའི་དབྱངས་མཁན་དང་། སྒྲ་
མཚུངས་པའམ། མཚོ་ལ་གནས་པ་དང༌། མཚོ་ལ་བརྟེན་པ་སོགས་དོན་མཚུངས་པས་
ངང་བའི་བུ་མོ་ཞེས་ཀྱང་གྲགས་སོ། ། །
ཡང་འགྲེལ་ཚུལ་གཅིག་ལ། ཙ་ཏུར་མུ་ཁ་ཞེས་པ་གདོང་བཞི་དང༌། ཞལ་བཞི་
དང༌། སྒོ་བཞི་ལ་ཡང་འཇུག་པས། སྒོ་བཞི་ཞེས་པར་བསྒྱུར་ནས། སྒོ་བཞི་ཅན་
ཞལ་པད་ཚལ་གྱི། །ངང་བའི་བུ་མོ་ཐམས་ཅད་དཀར། །ཡང་དག་གསུང་ནི་ཁོ་བོ་ཡི། །
ཡིད་ལ་རིང་དུ་གནས་པར་མཛོད། །ཅེས་འགྱུར་ཚིག་བཅོས་པ་ངག་དབང་གྲགས་པའི་
འགྲེལ་བར་བྱུང་བ་ལྟར་ཡིན་ལ། དེའི་དབང་དུ་བྱས་ན། སྒོ་བཞི་ནི། བྱམས་པ་
དང་།། སྙིང་རྗེ་དང༌། དགའ་བ་དང་། བཏང་སྙོམས་ཚད་མེད་དེ་ཚད་མེད་བཞི་ལ་
སྦྱར་ཞིང་། དེ་ཡང་སྙན་ཚིག་དང་། དབྱངས་ཅན་མའི་འབྱུང་ཁུངས་སྟོན་པ་སངས་
རྒྱས་བཅོམ་ལྡན་འདས་ལ་སྦྱར་བ་དང༌། སྤྱན་རས་གཟིགས་ལ་སྦྱར་ཚུལ་གཉིས་བྱུང་།
དང་པོའི་དབང་དུ་བྱས་ན། སངས་རྒྱས་བཅོམ་ལྡན་འདས་ཀྱི་ཚད་མེད་བཞིའི་བདག་
རྐྱེན་ལས་བྱུང་བའི་གསུང་རབ་ཡན་ལག་དགུ་བརྗོད་པ་ཕུན་སུམ་ཚོགས་པ་ཀུན་གྱི་ནང་
258



ནས་མཆོག་ཏུ་གྱུར་པས། སྙན་ཚིག་གི་སྒྲ་དོན་གྱིས་ཐོབ་པའམ། གསུང་མཉེན་འཇམ་
ཞིང་ཡིད་འོང་ཡིད་དུ་འཐད། །དག་ཅིང་དྲི་མེད་འོད་གསལ་སྙན་ལ་འཇེབས། །མཉན་
པར་འོས་ཤིང་མི་ཚུགས་སྙན་ཞིང་དུལ། །མི་རྩུབ་མི་བརླང་རབ་དུལ་རྣ་བར་སྙན། །ལུས་
སེམས་སྙིང་ནི་ཚིམ་བྱེད་དགའ་བདེ་སྐྱེད། །གདུང་མེད་ཀུན་ཏུ་ཤེས་བྱ་རྣམ་རིག་བྱ། །
རྣམ་གསལ་དགའ་བྱེད་མངོན་པར་དགའ་བྱེད་ཅིང་། །ཀུན་ཤེས་བྱེད་ཅིང་རྣམ་པར་རིག་
པར་བྱེད། །རིགས་ཤིང་འབྲེལ་ལ་ཟློས་པའི་སྐྱོན་དང་བྲལ། ། སེང་གེ་གླང་ཆེན་འབྲུག་
དང་ལག་འགྲོའི་དབང་། །དྲི་ཟ་ཀ་ལ་པིང་ཀ་ཚངས་པ་དང་། ཤང་ཤང་ཏེའུ་དབང་
པོའི་དབྱངས་ལྟར་སྙན། ། རྔ་སྒྲ་མ་ཁེངས་མི་དགའ་ཀུན་རྗེས་ཞུགས། ། ཚིག་ཟུར་ཕྱིན་
ཅིང་མ་ཚང་མེད་པ་དང་། ། མ་ཞུམ་མི་ཞན་རབ་དགའ་ཁྱབ་ཅིང་ཆུབ། ། རྒྱུན་ཆགས་
འབྲེལ་ཞིང་སྒྲ་ཀུན་རྫོགས་པར་བྱེད། ། དབང་པོ་ཀུན་ཚང་མ་སྨད་མི་འགྱུར་ལ། ། མ་
བརྟགས་འཁོར་གྱི་དཀྱིལ་འཁོར་ཡོངས་སུ་གྲགས། །དུག་གསུམ་སེལ་བྱེད་བདུད་དཔུང་
ཚར་གཅོད་ཅིང་། །རྣམ་པ་ཀུན་གྱི་མཆོག་དང་ལྡན་པ་འབྱུང་། ། ཞེས་པ་ལྟར་གྱི་གསུང་
དབྱངས་ཡན་ལག་དྲུག་ཅུ་རྩ་བཞི་སྙན་ཚིག་བཟང་པོའི་མཚན་ཉིད་ཡར་ལྡན་དུ་ཚང་ཞིང་།
ཡང་དག་པའི་གསུང་རབ་དང་། ཕུལ་དུ་བྱུང་བའི་གསུང་དབྱངས་ཀྱི་ཁྱད་ཆོས་དེ་དག་
མི་ཤེས་རྨོངས་པའི་སྐྱོན་གྱིས་མ་གོས་པས་དཀར་བའམ། ལུས་ཅན་ཞི་བསིལ་བདེ་བའི་
བདུད་རྩིའི་གོ་འཕང་མཆོག་ལ་འགོད་པའི་རང་བཞིན་དཀར་བ་ཉིད་ཀྱིས་རབ་དཀར་
ངང་བའི་བུ་མོ་དང་མཚུངས་ཤིང་། ཚད་མེད་བཞིས་མཚོན་པའི་ཐབས་ཤེས(བཏང་
སྙོམས་ཚད་མེད་ཤེས་རབ་ཀྱི་ཚར་གཏོགས) ཁྱད་པར་ཅན་དེ་ལ་ཡིད་དུ་འོང་བའི་འབྲས་
བུ་འབྱིན་པའི་དབྱངས་ཅན་སྒེག་མོར་བཏགས་པའོ། ། །
གཉིས་པའི་དབང་དུ་བཏང་ན། མདོ་སྡེ་ཟ་མ་ཏོག་བཀོད་པའི་དབྱངས་ཅན་མ་
འཕགས་པ་སྤྱན་རས་གཟིགས་དབང་ཕྱུག་གི་ཞལ་གྱི་མཆེ་བའི་རྩེ་ལས་བྱུང་བའི་ལུང་དང་
སྦྱར་བ་སྟེ། བྲམ་ཟེ་ཤང་ཀུས། སྤྱན་རས་གཟིགས་དབང་ཞལ་གྱི་མཆེ་བའི་མངོན་
སྤྲུལ་ཞིང་། ། ཞེས་པར་གསུངས། དེའི་དབང་དུ་བྱས་ན། རྒྱལ་བའི་ཐུགས་རྒྱུད་ཀྱི་
ཡོན་ཏན་ཚད་མེད་བཞིའི་ངོ་བོ་འཕགས་མཆོག་སྤྱན་རས་གཟིགས་ཀྱི་ཚད་མེད་བཞི་ལས།
སྭ་ར་སྭ་སྟི་སྟེ་སྐད་དང་ཚིག་དང་དབྱངས་ཏེ་དོན་བཟང་པོ་ཚིག་འབྲུ་བཟང་པོའི་དབྱངས་
ཅན་སྙན་ཚིག་བྱུང་བའམ། སོ་མཆུ་ལྕེ་རྐན་སོགས་སྐད་ཀྱི་ང་རོ་ཐོན་པའི་གནས་ཀྱི་ཡན་
ལག་མཆེ་བས་མཚོན་པའི་ངག་ལས་བྱུང་བའམ། ངག་གི་རྣམ་རོལ་དབྱངས་ཅན་མར་
ཤར་བ་སྟེ། རྒྱལ་བ་དགེ་འདུན་རྒྱ་མཚོས། མ་ལུས་རྒྱལ་བའི་ཡེ་ཤེས་སྒྱུ་འཕྲུལ་གར། །
ཕྱག་ན་པདྨོའི་ཚེམས་དཀར་ཟེའུ་འབྲུ་ལས། །ཡིད་འཕྲོག་འཇོ་སྒེག་ལྷ་མོའི་སྐུར་བསྟན་
259



པ། །ཞེས་པ་ལྟར་རོ། །དེ་ལྟར་བྱས་ན། སྒོ་བཞི་ཚད་མེད་བཞི་དང༌། པད་ཚལ་སྤྱན་
རས་གཟིགས་དང་། ཡང་ན། སྒོ་བཞི་ནི་སྤྱན་རས་གཟིགས་ཀྱི་ཚད་མེད་བཞི་ཡི་ཡོན་
ཏན་དང༌། པད་ཚལ་ནི་མཆེ་བས་མཚོན་པའི་ཞལ་ལམ། གསུང་གི་ངོ་བོར་སྦྱར་ཞིང་།
དེ་ལས་བྱུང་བའི་སྙན་ཚིག་གི་རང་བཞིན་དང་ལྡན་པའི་གསུང་ངམ། གསུང་གི་རྣམ་
རོལ་རྒྱུ་སྙིང་རྗེ་ཆེན་པོ་ལས་བྱུང་ཞིང༌། རང་བཞིན་འཁོར་བའི་སྐྱོན་དང་དམན་སྐྱོན་
གྱིས་མ་གོས་པས་དང་། བྱེད་ལས་གཞན་ཕན་གྱི་འོད་དཀར་འཕྲོ་བ་ཉིད་ཀྱིས་གཅིག་ཏུ་
དཀར་བས་ན་རབ་དཀར་ངང་བའི་བུ་མོ་དང་དཔེ་དོན་མཚུངས་པས་སོ། །དབྱངས་ཅན་
མ་ཚད་མེད་བཞི་ལྡན་གྱི་སངས་རྒྱས་སམ། སངས་རྒྱས་ཀྱི་ཐུགས་རྒྱུད་ཀྱི་ཡོན་ཏན་ཚད་
མེད་ བཞི་ ལས་ འཁྲུངས་ པ་ དང་། ཚད་མེད་ བཞིའི་ ངོ༌ བོ་ སྤྱན་ རས་ གཟིགས་ སམ།
སྤྱན་རས་ གཟིགས་ ཀྱི་ བྱམས་ སྙིང་ རྗེ་ སོགས་ ཚད་ མེད་ བཞི་ ལས་ འཁྲུངས་ ཞེས་ པས།
དབྱངས་ཅན་མའི་རྒྱུ་དང་རང་བཞིན་གཙོ་བོ་སྙིང་རྗེ་ཡིན་པར་བསྟན་ཀྱང་། བཏང་
སྙོམས་ཚད་མེད་ཤེས་རབ་ཀྱི་ཆར་གཏོགས་པ་དང༌། ཐབས་ཤེས་ངོ་བོ་དབྱེར་མེད་ཡིན་
པ་དང༌། གསུང་གི་མཛད་པའི་རྒྱུའི་གཙོ་བོ་གནས་ལུགས་རྟོགས་པའི་ཤེས་རབ་ཡིན་
པས་ཤེས་རབ་ཀྱི་རང་བཞིན་ཡིན་པར་དོན་གྱིས་གྲུབ་ཅིང༌། སྐུ་ཡང་ལྷ་མོའི་གཟུགས་སུ་
ཤར་བ་ཤེས་རབ་མཚོན་པ་ཡིན་ཏེ། དབྱངས་ཅན་མའི་ཞལ་གཟིགས་ཤིང་རྗེས་སུ་་་
བཟུང་བའི་བྲམ་ཟེ་ཤང་ཀུས། སྤྱན་རས་གཟིགས་ཀྱི་ཞལ་གྱི་མཆེ་བའི་རྩེ་ལས་མངོན་
སྤྲུལ་ཅིང་། །ཐུགས་རྗེ་རྣམ་འཕྲུལ་མཐའ་ཡས་རྗེས་སུ་བཟུང་བའི་ཕྱིར། །ཞེས་པས་སྙིང་
རྗེ་རང་བཞིན་བསྟན་ཅིང་། མ་ལུས་རྒྱལ་བའི་ཡུམ་གཅིག་དབྱངས་ཅན་མ། །ཞེས་པས་
དབྱངས་ཅན་མ་ཤེས་རབ་ཀྱི་རང་བཞིན་ཡིན་པར་བསྟན་པ་ཡིན་ཏེ། ཡུམ་ནི་གཉིས་
མེད་རྟོགས་པའི་ཤེས་རབ་ཡིན་པས་སོ། ། སྙན་འགྲེལ་དབྱངས་ཅན་དགྱེས་པའི་རོལ་མཚོ་
དང༌། ཏཱ་ར་ན་ཐའི་སྒྲ་ཊིཀ་ཆེན་མོར། ལྷ་མོ་འདི་ངོ་བོ་ཤེས་རབ་ཀྱི་ཕ་རོལ་ཏུ་ཕྱིན་མ་
ཡིན་ཞེས་གསུངས་ཤིང་། མདོ་རྒྱུད་སོགས་ལས་ལྷ་མོ་འདི་ཡུམ་ཤེར་ཕྱིན་མ་དང༌། རྡོ་
རྗེ་དབྱངས་ཀྱི་དབང་ཕྱུག་མ་དང་། རེག་བྱ་རྡོ་རྗེ་མ་དང༌། རྡོ་རྗེ་རྣལ་འབྱོར་མ་དང་།
རྡོ་རྗེ་རོ་ལང་མ་དང༌། རྡོ་རྗེ་གླུ་མ་དང༌། སྒྲ་རྡོ་རྗེ་མ་དང་། ཙ་མུན་ཊི་དང་། ལྷ་
མོ་རེ་མ་ཏི་དང༌། དབང་ཕྱུག་གི་ཡུམ་ཨུ་མ་དང་། ཁྱབ་འཇུག་གི་ཡུམ་དཔལ་མོ་
སོགས་དང་ངོ་བོ་གཅིག་པར་འདོད་ཅིང་། གསེར་འོད་དམ་པ་ལས། འཇིག་རྟེན་
མཐུན་པར་གཟུགས་སྟོན་ཅིང་། ། ཞེས་དང༌། བྲམ་ཟེ་ཤང་ཀུས། པཎྞའི་གཟུགས་
བརྙན་ཏམ་བུ་ར་ལ་དགའ་སྐྱེད་ཚུལ་འཛིན་མ། ། རྗེས་སུ་ཆགས་བཅས་རོལ་པའི་ལོ་ནི་
བརྒྱད་གཉིས་ལོན་པའི་ཉམས། །ཆུ་གཏེར་འགྲམ་ངོས་དབུ་བའི་ཕྲེང་བས་རྩེ་བར་དགའ་
260



བ་ཅན། ། ཞེས་དང་། སྙན་འགྲེལ་དཎྜིའི་དགོངས་རྒྱན་ལས། དཔལ་མོ་འདི་ཉིད་
གཞན་དུ་དྲི་ཟའི་བུ་མོར་ཡང་གྲས་ལ། དྲི་ཟ་ཏམ་བུ་རའི་ཆུང་མའི་ཚུལ་འཛིན་པས།
ལྷོ་ཕྱོགས་རྒྱ་མཚོའི་འགྲམ་ན་གནས་པ་ལ། ཕྱི་ནང་གཉིས་ཀའི་འདོད་ལྷ་བྱེད་ཅེས་ཀྱང་
ཐོས་ཏེ། ཞེས་པ་ལྟར་དབྱངས་ཅན་མ་འདི་ཉིད་སྙན་ཚིག་གླུ་དབྱངས་སོགས་སྒྱུ་རྩལ་གྱི་
ལྷ་དང་། ཤེས་རབ་རྒྱས་པའི་ལྷ་དང་། འཇིག་རྟེན་གྱི་འདོད་ལྷ་ཡང་ཡིན་ལ། དེ་
ལས་ཕྱི་གླིང་རོབ་མའི་མཛེས་སྡུག་སྒྱུ་རྩལ་གྱི་ལྷ་དང་འདོད་ལྷ། མཛེས་མ་དབེ་ན་སི
(Venas)ཀུ་རུ་ཟའི་སྒྱུ་རྩལ་ལ་དབང་བའི་ལྷ་མོ་མེའུ་ཟི ( Muses） སོགས་ཀྱང་ངོ་བོ་
ཕལ་ཆེར་གཅིག་ཡིན་སྙམ་མོ། །
སྙན་ངག་མེ་ལོང་གི་མཆོད་བརྗོད་དང་དངོས་པོ་ངེས་བསྟན་གོ་གཉིས་ཆོད་ཀྱི་་༌་
ཚིགས་བཅད་དེ་ ལ། དགོངས་ པ་ འགྲེལ་ཚུལ་ རིགས་ མི་ གཅིག་ པ་ དུ་ མ་ བྱུང་བས།
འབྲུག་ཁམས་སྤྲུལ་སོགས་ཀྱིས་དགག་སྒྲུབ་ཅི་རིགས་བྱས་ཡོད་ཀྱང་། བཤད་སྲོལ་མི་
གཅིག་པ་དེ་དག་ཚང་མ་སོར་བཞག་བྱས་ནས་བལྟས་ན་ད་གཟོད་དབྱངས་ཅན་སྙན་ཚིག་
དང༌། དབྱངས་ཅན་མའི་ངོ་བོ་ཕྱོགས་ཀུན་ནས་ལྷུ་ལག་ཚང་བ་ཞིག་བསྟན་ཡོད་པས་གུ་
དོག་པའི་ལྟ་ཚུལ་དེ་དག་ལ་སྙིང་པོ་ཡོད་པར་མ་མཐོང་ངོ༌། ། །
གཉིས་པ་དབྱངས་ཅན་མའི་ལྷ་སྐུའི་མཚོན་དོན་སྟེང་ནས་དབྱངས་ཅན་མའི་ངོ་བོ་
བཤད་པ་ནི། ཡན་ལག་བརྒྱད་ལྡན་གྱི་ཆུ་མཚོར་གནས་པ། རྒྱུ་བསོད་ནམས་དང་ཡེ་
ཤེས་ཀྱི་ཚོགས་གཉིས་རྒྱ་མཚོ་ལས་འཁྲུངས་པའམ། སྙིང་རྗེ་ཆེན་པོའི་མཚོ་ལས་འཁྲུངས་
པ་མཚོན། པདྨ་དཀར་པོ་འདབ་མ་སྟོང་ལྡན་གྱི་ལྟེ་བར་གནས་པ། པདྨ་འཁོར་བའི་
མཚོ་ལས་འཕགས་པ་དང༌། དཀར་ཞིང་མཛེས་པ་ཉོན་སྒྲིབ་དག་པ་དང་། འདབ་
སྟོང་གྲོལ་བ་ཤེས་རབ་ཀྱི་འདབ་མ་ཕྱོགས་མེད་དུ་རྒྱས་པ་མཚོན། ཟླ་བའི་དཀྱིལ་འཁོར་
ཉ་ གང་ བ་ གདན་ དུ་ བྱས་ པ། གཞན་ ཕན་ སྙིང་ རྗེ་ ཆེན་ པོས་ རྒྱུད་ གང་ བ་ མཚོན།
མཛེས་སྡུག་ན་ཆུང་བུ་མོའི་གཟུགས་འཛིན་པ་ནི། བུད་མེད་ཤེས་རབ་ཀྱི་རང་བཞིན་
མཚོན་ཞིང་། མཛེས་སྡུག་ལང་ཚོ་དར་ལ་བབ་པ། ཤེས་རབ་ནི་སྲིད་ཞིའི་མཛེས་སྡུག་
གི་སྙིང་པོ་ཡིན་པར་མཚོན་པ་སྟེ། འཇམ་དཔལ་རྩ་རྒྱུད་ལས། གཟུགས་དང་གཟུགས་
མེད་དེ་བཞིན་ཡང་ན་ས་སྟེང་གི ། འདོད་ལྡན་ལྷ་དང་མིར་སྐྱེའི་རིགས་དང་རྣལ་འབྱོར་
ཅན། །འགྲུབ་འགྱུར་དེ་བཞིན་འཇིག་རྟེན་དམ་པ་ཐམས་ཅད་དང་། །དེ་བཞིན་མི་ཡི་
གཙོ་སྟེ་སེམས་ཅན་འགའ་ཞིག་ཀྱང་། །དེ་ཡི་དཔལ་རབ་ཤེས་རབ་འདི་ཡིན་གཞན་ཡོད་
མིན། །ཞེས་གསུངས་པའི་ཕྱིར་རོ། ། སྐུ་མདོག་དཀར་ཞིང་ཤེལ་ལྟར་འཚེར་བ། ཤེས་
བྱའི་སྒྲིབ་པས་དག་ཅིང་འགྲོ་རྒྱུད་ཀྱི་རྨོངས་མུན་འཇོམས་པ་མཚོན། ནུ་འབུར་རྒྱས་པ་
261



འཇིག་རྟེན་དང་འཇིག་རྟེན་ལས་འདས་པ་ཀུན་གྱི་སྐྱེད་ཡུམ་དང་། ཉེར་འཚོའི་རྟེན་
དང་བདེ་དགའི་ལོངས་སྤྱོད་སྟེར་བ་མཚོན། སྒེག་པའི་གར་གྱི་ཉམས་དང་ཆགས་པའི་
མིག་ཟུར་དང༌། འཛུམ་པའི་མདངས་སོགས་མཉེས་གཤིན་ཐུགས་ཀྱིས་འགྲོ་ལ་རྗེས་སུ་
ཆགས་པ་མཚོན། སྐུ་སྟོད་ཕྱེད་དར་དཀར་ལྷབ་ལྷུབ་ཀྱིས་མཛེས་ཤིང་བྲང་དང་སྐུ་སྐེད་
སོགས་ རྗེན་པར་གནས་པ། དངོས་པོའི་ཆོས་ཉིད་ཟབ་མོ་ རྗེན་པར་སྟོན་པ་མཚོན།
སྐུ་སྨད་འཇའ་ཚོན་སྣ་ལྔའི་ཤམ་ཐབས་གཡོགས་པ། སྨྲ་བསམ་བརྗོད་མེད་ཀྱི་ཤེར་ཕྱིན་
རང་མཚན་མངོན་སུམ་དུ་མཐོང་བ། སྒྲ་རྟོག་མཚན་མའི་སྒྲིབ་གཡོག་བསལ་བ་ལ་ལྟོས་
པར་མཚོན། གསེར་གྱི་རྣ་ཆ་དང༌། མུ་ཏིག་གི་མགྲིན་རྒྱན་སོགས་རིན་པོ་ཆེའི་རྒྱན་ཆ་
འཛིན་པ། སྦྱིན་སོགས་ཕར་ཕྱིན་དྲུག་གིས་མཚོན་པའི་རྨད་བྱུང་ཡོན་ཏན་གྱི་རྒྱུན་དང་
ལྡན་པ་མཚོན། གནག་སྣུམ་རལ་བ་སིལ་བུར་གྲོལ་ཞིང་སྐུ་སྟོད་ཁེབས་པ་གཉིས་འཛིན་
གྱི་འཆིང་བ་ལས་གྲོལ་བ་མཚོན། ཨུཏྤལ་དཀར་པོའི་ཐོད་ཆིངས་བཟུང་བ་སྲིད་གསུམ་
མཛེས་པའི་རྒྱན་དུ་གྱུར་པ་མཚོན་པ་སྟེ། གསེར་འོད་དམ་པ་ལས། འཇིག་རྟེན་་་་
ཁམས་འདིར་དབང་བརྙེས་པར། ། ཞེས་བྱུང་། སྤྱི་གཙུག་ཟླ་བའི་དཀྱིལ་འཁོར་དྲི་མ་
མེད་པས་བརྒྱུན་པ། འཇིག་རྟེན་གྱི་མུན་པ་སེལ་ཞིང་། སྡུག་བསྔལ་གྱི་ཚ་གདུང་་་
འཇོམས་པའི་ཞི་བསིལ་འོད་དཀར་སྤྲོ་བའི་མཚན་མོའི་མགོན་པོར་གྱུར་པ་བསྟན་པ་སྟེ།
གསེར་འོད་དམ་པ་ལས། མཚན་མོའི་ལྷ་མོ་དབྱངས་ཅན་མཆོག ། ཅེས་བྱུང་། པི་
ཝང་སྦྲེངས་པ་སྟོང་བ་དང་རྟེན་འབྱུང་གི་ཆོས་ཉིད་སྙན་འཇེབས་དབྱངས་ཀྱིས་འདོམས་
པ་དང་། གླུ་དབྱངས་སྙན་པོའི་སྒྲ་ལྟར་ཏིང་འཛིན་བདེ་བའི་རོས་ཡིད་མྱོས་པས་ཀུན་
རྟོག་གི་དྲ་བ་འཇོམས་པ་མཚོན་ནོ། །
གོང་གསལ་མཆོད་བརྗོད་ཀྱི་དོན་དང་། ལྷ་སྐུའི་མཚོན་དོན་དག་ལས་དབྱངས་ཀྱི་
ལྷ་མོ་ཀུན་རྫོབ་ཀྱི་སྣང་ངོར་ཇི་ལྟར་གྲུབ་ཚུལ་དང་། དོན་དམ་པའི་ཆོས་ཉིད་ཀྱི་རང་
བཞིན་ཇི་འདྲ་བ་ཞིག་ཡིན་པར་ངེས་ཐུབ་ཅིང་། དེ་ལས་དབྱངས་ཅན་སྙན་ཚིག་གི་རང་
བཞིན་དང་ཁྱད་ཆོས་སོགས་ལ་གོ་བ་ཟབ་མོ་ཞིག་རྙེད་ཐུབ་སྟེ། དབྱངས་ཅན་མ་ནི་སྙན་
ཚིག་གི་རྒྱུ་དང་རང་བཞིན་དང༌། མཚན་ཉིད་དང་མཚོན་བྱེད་ཡིན་ལ། སྙན་ཚིག་ནི་
དེའི་ རྟེན་ འབྱུང་ གི་ འབྲས་ བུ་ དང་། རང་ བཞིན་ ཅན་ དང༌། མཚན་ གཞི་ དང་།
མཚོན་བྱར་གྲུབ་པའི་ཕྱིར་རོ། །
གཉིས་པ། སྙན་ཚིག་གི་རང་བཞིན་བཤད་པ་ལ། སྙན་ཚིག་བྱུང་རབས་ཀྱི་
གཏམ་རྒྱུད་འགོད་པ་དང༌། དེའི་བསྟན་དོན་ལས་སྙན་ཚིག་གི་ངོ་བོ་ངོས་འཛིན་པ་
གཉིས་ལས།
262



དང་པོ།
1. སྔོན་ཚངས་པའི་འཇིག་རྟེན་ནས་ཆུ་ཀླུང་གི་གཟུགས་ཀྱིས་འཇིག་རྟེན་འདིར་
བབས་པ། འཛམ་གླིང་ལྷོ་ཕྱོགས་སུ་འཁྱིལ་བ་ཚངས་པའི་མཚོ་ཞེས་བྱ་བའི་ཆུ་ལས་རིག་
བྱེད་ཀྱི་ཡི་གེའི་སྒྲ་རྣམས་གདངས་ཀྱི་ཚུལ་གྱིས་འབྱུང་བ་ཡོད་པ་ལ། ཕྱི་རོལ་རིག་བྱེད་པ་
རྣམས་རིག་བྱེད་ནི་སྐྱེས་བུས་མ་བྱས་པའི་བདེན་པ་དོན་ཅན་ཡིན་ནོ་ཞེས་འདོད་ཅིང་།
དེ་ལྟ་བུའི་མཚོ་དེ་ལ་སྭ་ར་སྭ་སྟི་ཞེས་འཇིག་རྟེན་ན་གྲགས་ཏེ། ཞེས་སྙན་འགྲེལ་དཎྜིའི་
དགོངས་རྒྱན་ལས་བྱུང་། །
2. འཕགས་མ་སྭ་ར་སྭ་སྟི་འདི་ནི། དོན་དུ་ནི་བཅོམ་ལྡན་འདས་མ་ཤེས་རབ་
ཀྱི་ཕ་རོལ་ཏུ་ཕྱིན་མ་ཉིད་ཡིན་ལ། འཇིག་རྟེན་འདིར་སྤྲུལ་པས་འཆི་མེད་དབང་མོའི་
སྐུར་བསྟན་པ་ནི། འཇིག་རྟེན་འདི་ཆགས་ནས་མི་རིང་བ་རྫོགས་ལྡན་ གྱི་ཐོག་མའི་
སྐབས་ཤིག རི་རབ་ཀྱི་ལྷོ་ཕྱོགས་ཀུན་ནས་རླུང་བཀོད་པ་མཐའ་ཡས་པ་ལངས་ཏེ།
དེས་རྒྱ་མཚོའི་རྦ་རླབས་རྣམ་པ་དུ་མར་གཡོས་པ་ལས། སྲིད་པ་གསུམ་གྱི་བརྟན་གཡོའི་
སྒྲ་སྐད་ཐམས་ཅད་དྲི་ཟའི་གླུའམ་མིའམ་ཅིའི་དབྱངས་ལྟ་བུར་སྒྲ་སྙན་ཅིང་རྣ་བར་་་་་
འཇེབས་པས་དཔག་ཚད་བྱེ་བར་ཁྱབ་ཅིང་གནས་སོ། །དེའི་ཚེ་ཚངས་པ་ཆེན་པོ་མི་འཆི་
བ་ཞེས་བྱ་བ་ཚངས་པའི་གྲོང་ཁྱེར་ན་སྤྱོད་པས་སྒྲ་དེ་རབ་ཏུ་གསན། ལོ་སྟོང་གི་བར་དུ་
རྒྱ་མཚོ་གཡོ་བ་ལ་བལྟས་ཤིང་སྒྲ་དེ་ལ་མངོན་པར་དགའ་བའི་རོ་མྱངས་འདུག་གོ །དེའི་
ཚེ་སྲིད་པ་གསུམ་གྱི་སྒྲ་དབྱངས་དེ་རྣམས་འདུས་པ་ལས་ལྷ་མོ་འཕྱོར་སྒེག་ཤིན་ཏུ་རྒྱས་པ་
ས་འོག་ས་སྟེང་ས་བླ་གསུམ་ན་འགྲན་ཟླ་མེད་པ་ཞིག་བྱུང་ངོ༌། །དེ་ནས་གང་གི་ཚེ་ལྷ་མོ་དེ་
ནམ་མཁའི་དཀྱིལ་ན་འདུག་སྟེ། གང་སྐྱེས་པོ་རྣམས་བདེན་པ་དང་བརྟུལ་ཞུགས་དང་
ལྡན་ཞིང་འཚེ་བ་མེད་པར་འདུག་པ་ན། ལྷ་མོ་དེ་དགའ་བས་གར་དག་བྱེད་པ་ན་བརྟན་
གཡོ་ཐམས་ཅད་ལས་ཡིད་དུ་འོང་བའི་སྒྲ་མཐའ་ཡས་པ་བྱུང་ཞིང་། ཡིད་ཅན་རྣམས་
ཉམས་བག་བདེ་ལ་བློ་གྲོས་རྒྱས་པས། སྙན་པའི་དབྱངས་ཀྱིས་དོན་དཔག་ཏུ་མེད་པ་
རང་བརྗོད་པར་གྱུར་ཏོ། ། ལྷ་དང་གནོད་སྦྱིན་དང་མི་དང་ཀླུ་རྣམས་སྤྱོད་པ་ལོག་པར་
འདུག་པ་ན། ལྷ་མོ་དེ་ཡང་ཕྱིར་ཕྱོགས་ཏེ་འདུག་པ་ན། སྒྲ་རྣམས་ཉམས་ཤིང་སྐྱེ་བོ་
ཐམས་ཅད་ལྡབ་ལྡིབ་ཏུ་སྨྲའོ། །དེའི་ཚེའི་དབྱངས་ཅན་མ་ཞེས་གྲགས་སོ། །འདི་བདེན་
པ་དང་། ཚུལ་ཁྲིམས་དང་། འཚེ་བ་སྤངས་པ་རྣམས་ལ་ཆེ་འགོ །དེ་ལས་ལྡོག་པ་ལ་
མི་ དགྱེས་ སོ། ། ཞེས་ ཀྱང༌ གྲགས་ སོ། ། སྒྲ་དབྱངས་ ལྷ་ མོ་ མང་ པོ་ སྐུ་ ལས་ སྤྲུལ་ ནས།།
སེམས་ཅན་རྣམས་ཀྱི་དོན་སྤྱོད་པར་བཞེད་པ་ལས། སྒྲ་དབྱངས་ལྷ་མོ་རབ་བཀྲམ་ཞིག་
བྱུང་ན། སྐྱེ་འགྲོ་ཐམས་ཅད་མཁས་པ་འབའ་ཞིག་ཏུ་འགྲོ་རྒྱུ་ལས། སྤྱི་མཐུན་ལས་ཀྱི་
263



རྒྱུས། ལྷ་མོ་བརྒྱད་ཁྲི་བཞི་སྟོང་སྤྲོས་པའི་མཚམས་སུ་ཡིད་སྲུབས་བྱེད་པས་རྒྱུན་ལོག་སྟེ་
འཇིག་རྟེན་ན་མཁས་པ་ཉུང་བ་དེས་ཡིན་ནོ་ཟེར་རོ། །ཞེས་ཏཱ་ར་ན་ཐའི་དབྱངས་ཅན་སྒྲ་
ཊིཀ་དང་། ཁམས་སྤྲུལ་སྙན་འགྲེལ། མི་ཕམ་སྙན་འགྲེལ་སོགས་ལས་བྱུང་། །
3. མདོ་ཟ་མ་ཏོག་བཀོད་པ་ལས། སངས་རྒྱས་རྣམ་གཟིགས་འཇིག་རྟེན་དུ་
བྱོན་པའི་ཚེ་འཕགས་པ་སྤྱན་རས་གཟིགས་དབང་ཕྱུག་གིས། མ་འོངས་པ་ན་སྙིགས་མ་
ལྔ་དང་ལྡན་པའི་སེམས་ཅན་རྣམས་སངས་རྒྱས་དང་བྱང་ཆུབ་སེམས་དཔའི་ཆ་ལུགས་
ཀྱིས་མི་ཐུལ་བར། ཕྱི་རོལ་པའི་ལྷའི་གཟུགས་དང་རྟགས་དང་མཚན་མས་འདུལ་བར་
གཟིགས་ནས། ལྷ་ཐམས་ཅད་མཁྱེན་པ་ཞེས་བྱ་བའི་ཏིང་ངེ་འཛིན་ལ་སྙོམས་པར་་་༌་
ཞུགས་སོ། ། དེ་ནས་དབང་ཕྱུག་དཔྲལ་བ་ནས་བྱུང༌། ཚངས་པ་ཕྲག་པ་གཡས་ནས།
ཁྱབ་འཇུག་ཕྲག་པ་གཡོན་ནས། ཉི་མ་སྤྱན་གཡས་ནས། ཟླ་བ་གཡོན་ནས། ཆུ་ལྷ་
ལྟོ་བ་ནས། དབྱངས་ཅན་མ་ཞལ་གྱི་མཆེ་བའི་རྩེ་ལས་བྱུང་ངོ༌། །ཞེས་བྱུང༌། །
4. དཔལ་མོ་འདི་ཉིད་གཞན་དུ་དྲི་ཟའི་བུ་མོར་ཡང་གྲགས་ལ། དྲི་ཟ་ཏམ་བུ་
རའི་ཆུང་མའི་ཚུལ་འཛིན་པས་ལྷོ་ཕྱོགས་རྒྱ་མཚོའི་འགྲམ་ན་གནས་པ་ལ་ཕྱི་ནང་གཉིས་
ཀས་འདོད་ལྷ་བྱེད་ཅེས་ཀྱང་ཐོས་ཏེ། བྲམ་ཟེ་ཕུར་བུས་ཀྱང་། པིཊྛའི་གཟུགས་་་
བརྙན་ཏམ་བུ་ར་ལ་དགའ་སྐྱེད་ཚུལ་འཛིན་མ། །རྗེས་སུ་ཆགས་བཅས་རོལ་པའི་ལོ་ནི་
བརྒྱད་གཉིས་ལོན་པའི་ཉམས། །ཆུ་གཏེར་འགྲམ་ངོས་དབུ་བའི་ཕྲེང་བས་རྩེ་བར་དགའ་
བ་ཅན། །དྲི་ཟའི་རྒྱལ་པོས་མངོན་བསྟོད་ཉིད་ཀྱི་རྣམ་ཐར་ཕུལ་བྱུང་རྣམས། ། ཞེས་་་་
སོགས་སྙན་འགྲེལ་དཎྜིའི་དགོངས་རྒྱུན་ལས་བྱུང༌།
5. དྲི་ཟའི་ཏམ་བུ་ར་ལ་དབྱངས་ཅན་མ་དང༌། ནོར་རྒྱུན་མ་གཉིས་ཆུང་མ་
བྱེད་ཅིང་གནས་པ་ལ། ཕན་ཚུན་གཅིག་གིས་གཅིག་ལ་ཕྲག་དོག་བྱས་ཏེ། དབྱངས་
ཅན་མ་དགའ་སར་ནོར་རྒྱུན་མ་མི་དགའ་ཞིང་། ནོར་རྒྱུན་མ་དགའ་སར་དབྱངས་ཅན་
མ་མི་དགའ་བས། འཇིག་རྟེན་ན་མཁས་པ་ཕལ་ཆེར་དབུལ་བོར་གྱུར་པ་ཡིན་ནོ། །ཞེས་
ཀྱང་གྲགས་སོ། །ཞེས་དབྱངས་ཅན་མའི་ལས་ཚོགས་ལས་བྱུང་ངོ༌། །
གཉིས་པ། གཏམ་རྒྱུད་དེ་དག་གི་བསྟན་དོན་བཤད་པ་ནི། ཇི་སྐད་དུ། སྙན་
ངག་མཁན་ཆེན་རྣམས་ཀྱི་ངག་རྣམས་ལས། །སླར་ཡང་དངོས་པོ་གཞན་ཉིད་རྟོགས་པ་
ཡོད། །གང་དེ་གྲགས་པའི་ཆ་ཤས་བྲལ་བར་སྣང་། །ཞེས་དང༌། བརྗོད་རིམ་དག་ལས་
དངོས་པོ་ནི། །ཟབ་མོ་དག་ཀྱང་གསལ་བ་སྟེ། །ཞེས་དང་། ཚད་མ་མདོ་ལས། རང་
གི་རྐྱེན་དང་རྗེས་འབྲེལ་བས། ། རྣམ་པ་དུ་མ་སོ་སོར་རྟོགས། ། ཞེས་པ་ལྟར། གོང་
འཁོད་རིག་བྱེད་དང་མདོ་རྒྱུད་ལས་བྱུང་བའི་གཏམ་རྒྱུད་འདི་དག་རང་དགའི་གཏམ་
264



རྒྱུད་ཅིག་ཏུ་བཟུང་ནས་ཡོངས་གྲགས་ཀྱི་གོ་བ་ལེན་ཚུལ་ལྟར་བྱས་ན། ངོ་གདོང་གི་དོན་
དེའི་ཕན་ཆད་ན་གོ་རྒྱུ་ཆེར་མེད་མོད། དེ་ཙམ་གྱིས་མ་ཚིམས་པར་སྙན་ཚིག་རོལ་མོ་
སོགས་སྒྱུ་རྩལ་གྱི་གཞུང་ལུགས་སྤྱི་དང་སྦྱར་ནས་གོ་རྒྱ་བསྐྱེད་ཅིང་ཞིབ་ཏུ་དཔྱད་ན་གཏམ་
རྒྱུད་འདི་དག་རིན་ཐང་ཤིན་ཏུ་ཆེ་ཞིང་། སྤྱིར་བཏང་མཉམ་འཇོག་མི་བྱེད་པའི་གོ་རྒྱུའི་
གནད་ཟབ་མོ་མང་པོ་ཞིག་བསྟན་ཡོད་པས། འདིར་གཏམ་རྒྱུད་ཀྱི་བསྟན་དོན་དེ་དག་
གོ་རིམ་ལྟར་ཅུང་ཟད་གསལ་བར་བཀྲལ་ན། །
སྙན་ཚིག་རིག་བྱེད་ཚངས་པའི་ཞལ་ལས་སམ་ཚངས་པའི་མཚོ་ལས་བྱུང་བར་འདོད་
པའི་ཚངས་པ་ཞེས་པ་དེ་ལ་གོ་རྒྱུ་གཉིས་ཡོད་དེ། དང་པོ། བྲམ་ཟེ་ཚངས་པ་བ་སོགས་
ཀྱིས་ཚངས་པ་འཇིག་རྟེན་བྱེད་པོར་འདོད་པས། ཚངས་པ་ཞེས་པ་བྱེད་པོའི་དོན་ཏེ།
བྱེད་པོ་ལ་སྐྱེས་བུ་དང་། རང་བཞིན་སོགས་སུ་འདོད་ཚུལ་དུ་མ་ཡོད་ཀྱང་། ཡོངས་
གྲགས་སྣོད་བཅུད་ཀྱི་འཇིག་རྟེན་ཀུན་གྱི་སྐྱེ་འཇིག་གི་གདོད་མའི་རྒྱུའམ་རྩ་བའི་རྣམ་
གཞག་ཅིག་གི་དོན་ཡིན། དེའི་དབང་དུ་བྱས་ན། སྙན་ཚིག་རིག་བྱེད་ཚངས་པ་ལས་
སྐྱེས་པ་ཞེས་པའི་དོན་ནི་སྙན་ཚིག་རིག་བྱེད་ཀྱང་རྒྱུ་མེད་རྐྱེན་མེད་རང་དབང་བའི་དངོས་
པོ་ཞིག་མིན་པར་རང་རྒྱུ་ལས་གྲུབ་པ་དང༌། དངོས་པོའི་རྣམ་གཞག་ཅིག་ལ་བརྟེན་ནས་
བྱུང་བར་བསྟན་པ་ཡིན། གཉིས་པ། ཚངས་ནི་གཙང་བའི་དོན་ཡིན་པས། དེའི་
དབང་དུ་བྱས་ན། སྙན་ཚིག་རིག་བྱེད་རྒྱུ་གཙང་མ་ལས་གྲུབ་པ་དང༌། ཞར་ལ་རང་
བཞིན་གཙང་བ། རྗོད་བྱེད་ཚིག་གཙང་བ། བརྗོད་བྱའི་དོན་གཙང་བ་སོགས་ཀྱང་
བསྟན། རྒྱུ་གཙང་བ་ནི། སྙན་ཚིག་རྩོམ་པའི་བསམ་པ་དང་རྒྱུའི་ཀུན་སློང་གཙང་བ་
དང་། རང་བཞིན་གཙང་བ་ནི། ལོག་རྟོག་ངན་ཞེན་ནོར་འཁྲུལ་སོགས་ཀྱི་སྐྱོན་གྱི་དྲི་
མས་མ་གོས་ཤིང་། ངོས་གཙང་བ། ཟློས་སྐྱོན་ཉོག་སྐྱོན་སྒྲིབ་སྐྱོན་རྩུབ་སྐྱོན་སོགས་
ཚིག་སྐྱོན་མེད་པས་གཙང་ཞིང་ཡིད་དུ་འཐད་པ་དང་། དོན་གཙང་བ་ནི། བརྗོད་བྱ་
དོན་མེད་པ་དང་དོན་ལོག་པ་སྟེ། བདེན་དོན་དང་འགལ་བ། ངན་གཡོ་སྟོན་པ།
བརྩེ་བ་མེད་པ་རྫུན་དང་གཡོ་སྒྱུ་སྨྲ་བ། བག་མེད་མ་རབས་ཀྱི་ལམ་ལ་འཁྲིད་པ་སོགས་
ཀྱི་དོན་སྐྱོན་གྱི་དྲི་མས་མ་གོས་པའོ། ། ཚངས་སྲས་མ་གཙང་སྦྲ་ལ་དགའ་ཞེས་པ་ཡང་།
གཙོ་བོ་བསམ་པ་དང་ཀུན་སྤྱོད་གཙང་མར་དགའ་བའི་དོན་དུ་བཟུང་ན་འགྲིག་པར་སྣང་
ངོ༌། །
ཆུ་ལས་རིག་བྱེད(སྙན་ཚིག)ཀྱི་ཡི་གེའི་སྒྲ་རྣམས་གདངས་ཀྱི་ཚུལ་དུ་འབྱུང་བ་ཡོད་
ལ་ཞིས་དང་། སྐྱེས་བུས་མ་བྱས་པའི་བདེན་པའི་དོན་ཅན། ཞེས་པའི་དོན་ལ་འགྲེལ་
བྱེད་ཕལ་ཆེར་གྱིས་རིག་བྱེད་རང་བྱུང་རྟག་པར་འདོད་པའི་དོན་དུ་བཀྲལ་ཡང་། རང་
་ 265



བྱུང་ དང་ སྐྱེས་བུས་ མ་ བྱས་ པ་ཡིན་ན་རྟག་པ་ ཡིན་པས་ ག་ལ་ཁྱབ། དེས་ཁྱབ་ན།
འབྲུག་སྒྲ་ཆུ་སྒྲ་རི་དང་རང་སྐྱེས་ནགས་ཚལ་ཐམས་ཅད་རྟག་པར་ཐལ། དེ་དག་སྐྱེས་
བུས་མ་བྱས་པའི་རང་བྱུང་གི་དངོས་པོ་ཡིན་པའི་ཕྱིར། དེས་ན་ཚིག་དེ་དག་གི་དོན་ནི།
སྙན་ཚིག་ནི་མི་ཡིས་རྟོག་བཏགས་སྒྲོ་སྐུར་མ་བྱས་པའི་བརྟན་གཡོའི་དངོས་པོའི་རང་བྱུང་
གི་གནས་ཚུལ་དང་སྣང་ཚུལ་བདེན་པའི་དོན་ཅན་གྱི་རྒྱུ་ལས་སྐྱེས་པའམ། བདེན་པའི་
དོན་ཅན་མཚོན་པ་ཡིན་པར་བསྟན་པ་རེད། གོང་གི་གཏམ་རྒྱུད་གཉིས་པར། ཕྱོགས་
ཀུན་ནས་རླུང་བཀོད་པ་མཐའ་ཡས་པ་ལངས་ཏེ། དེས་རྒྱ་མཚོའི་རྦ་རླབས་རྣམ་པ་དུ་
མར་གཡོས་པ་ལས།། སྲིད་པ་གསུམ་གྱི་བརྟན་གཡོའི་སྒྲ་སྐད་ཐམས་ཅད་དྲི་ཟའི་གླུའོམ་
མིའམ་ཅིའི་དབྱངས་ལྟ་བུར་སྒྲ་སྙན་ཞིང་རྣ་བར་འཇེབས་པས་དཔག་ཚད་བྱེ་བར་ཁྱབ་
ཅིང་གནས་སོ་ཞེས་པ་ཡང་། སྐྱེས་བུས་བཟོ་བཅོས་མ་བྱས་པའི་རང་བྱུང་དངོས་པོའི་
རྣམ་འགྱུར་གླུ་དབྱངས་དང་སྙན་ཚིག་གི་ཁུངས་དང་རྟེན་ས་དང་། གྲུབ་རྒྱུ་ཡིན་པར་
གསལ་བར་བསྟན་ཏོ། །རང་བྱུང་གི་བདེན་པའི་དོན་ཅན་ཞེས་པའི་བདེན་པ་དེ་ལ་སྣང་
ཚུལ་གྱི་བདེན་པ་དང་། གནས་ཚུལ་ལམ་གནས་ལུགས་ཀྱི་བདེན་པ་གཉིས་ཡོད་པ་ལས།
སྣང་ཚུལ་གྱི་བདེན་པ་ནི་ཕྱི་ཡི་རྣམ་འགྱུར་ཙམ་ཡིན་པས། དེས་དངོས་པོའི་རང་བཞིན་
མཚོན་ཐུབ་མི་ཐུབ་རིགས་གཉིས་ཡོད་ལ། གནས་ལུགས་ཀྱི་བདེན་པ་ནི་དངོས་པོའི་
རང་བཞིན་སྒྲོ་སྐུར་སྤངས་པ་དེ་ཡིན། སྙན་ཚིག་སོགས་སྒྱུ་རྩལ་རྩོམ་རིག་གི་བརྗོད་བྱ་
བདེན་པའི་དོན་ཅན་ཞེས་པ། དངོས་པོའི་གནས་ལུགས་ཀྱི་བདེན་པ་གལ་གནད་སྙིང་
བཅུད་བསྡུས་པ་ཞིག་ལས། མེ་ཏོག་དང་ལྡུམ་བུ་རྩྭ་དང་ལྕི་བ་ཚང་མ་མཉམ་དུ་མིག་སྔར་
སྣང་བ་ལྟ་བུའི་སྣང་ཚུལ་གྱི་བདེན་པ་དེ་ལྟ་བུ་མིན་ནོ། ། །
ཚངས་པ་ཆེན་པོས་ལོ་སྟོང་གི་བར་དུ་རྒྱ་མཚོ་གཡོ་བ་ལ་བལྟས་ཤིང་། སྒྲ་དེ་ལ་
མངོན་པར་དགའ་བས་ རོ་མྱངས་འདུག་གོ་ཞེས་པ། སྙན་ཚིག་རིག་བྱེད་དེ་ཡང་མ་
བརྟགས་ཉམས་དགས་ཚོད་ཚོད་དུ་བྱས་པ་ཞིག་མིན་པར། བརྟན་གཡོའི་དངོས་པོ་ལ་
ཡུན་ རིང་ པོའི་ བར་ དུ་ ཡིད་ གཏད་ ནས་ མཉམ་ འཇོག་ བརྟག་ དཔྱད་ བྱས་ པ་ དང་།
དགའ་བ་དང་སྤྲོ་བའི་ཡིད་དྲངས་པའི་རོ་མྱོང་བ་སྟེ། མྱངས་པས་ངེས་པ་རྙེད་པ་རྒྱུ་བྱས་
པ་ལས་གྲུབ་པ་ཡིན་ཞེས་བསྟན་པ་རེད། དེའི་ཚེ་སྲིད་པ་གསུམ་གྱི་སྒྲ་དབྱངས་དེ་རྣམས་
འདུས་པ་ལས་ལྷ་མོ་འཕྱོར་སྒེག་ཤིན་ཏུ་རྒྱས་པ་ས་འོག་ས་སྟེང་ས་བླ་གསུམ་ན་འགྲན་ཟླ་
མེད་པ་ཞིག་བྱུང་ངོ༌། །ཞེས་པ། སྙན་ཚིག་དང་རོལ་མོ་སོགས་སྒྱུ་རྩལ་གང་ཡང་གདོད་
མའི་རྒྱུའམ་གཞི་རྩ་སྲིད་གསུམ་བརྟན་གཡོའི་དངོས་པོ་ཡིན་པ་དང་། དེ་ཡང་རང་བྱུང་
གི་སྣང་ཚུལ་སྣ་ཚོགས་བསྐྱར་དཔར་བཏབ་པ་ལྟ་བུ་མིན་པར། འདུས་པ་སྟེ་མེ་ཏོག་མང་
266



པོའི་བཅུད་འདུས་པའི་སྦྲང་རྩི་བཞིན་དུ་དངོས་པོའི་གལ་གནད་དོན་རྩ་ཕྱོགས་འདུས་ཀྱི་
རང་བཞིན་ཡིན་པ་དང་། དེ་ཡང་དངོས་པོ་རྩ་ཆེན་ཕྱོགས་གཅིག་ཏུ་འདུས་པའི་བང་
མཛོད་ལྟ་བུ་མ་ཡིན་པར། ་ ལྷ་བཟོ་མཁས་པས་རིན་ཆེན་བྱེ་མ་ལས་བཟོས་པའི་འདྲ་སྐུ་ལྟ་
བུ་ཡིན་པ་དང་། དེ་ཡང་རང་བཞིན་གྱི་འདྲ་སྐུ་ཙམ་མིན་པར། སྲིད་གསུམ་ན་འགྲན་
ཟླ་མེད་པའི་མཛེས་སྡུག་གི་སྙིང་པོ་ལྷ་མོ་ལྟ་བུའི་འདྲ་སྐུ་ཡིན་པ་དང༌། དེ་ཡང་རྡོ་ལ་
བརྐོས་པའམ་འདམ་གྱིས་བཞེངས་པ་ལྟ་བུ་མ་ཡིན་པར། གསོན་པོ་ཡིན་པ་པདྨའི་ནང་
ནས་བརྫུས་ཏེ་སྐྱེས་པ་ལྟ་བུ་བཟོ་བཅོས་ཀྱི་ཤན་ཅུང་ཟད་ཀྱང་མེད་པར་རང་བྱུང་རང་གྲུབ་
ཀྱི་ཉམས་མཚར་ཐོན་པ་དེ་ལ་སྒྱུ་རྩལ་གྱི་དངོས་པོ་ཟེར་བ་ཡིན་ཞེས་དང་། དབྱངས་ཅན་
མ་ཡང་སྒྲས་མཚོན་པའི་སྲིད་གསུམ་བརྟན་གཡོའི་དངོས་པོའི་རང་བཞིན་གྱི་དྭངས་བཅུད་
སྒྱུ་རྩལ་གྱི་མཛེས་སྡུག་ཏུ་གྲུབ་པ་དེའི་མཚོན་བྱེད་དམ། དེ་ཉིད་གཟུགས་སུ་བཀོད་པ་
ཡིན་པ་དང་། སྙན་ཚིག་དང་རོལ་མོའི་སྒྱུ་རྩལ་ཀུན་གྱི་ཡིད་འཕྲོག་ཅིང་། འདོད་པའི་
བདེ་བ་སྟེར་ཕྱིར་ལྷའི་བུ་མོ་དང་མཚུངས་པར་བསྟན་པ་རེད། །
ལྷ་མོ་དེ་ནམ་མཁའི་དཀྱིལ་ན་འདུག་སྟེ་ཞེས་པ་སྙན་ཚིག་རིག་པ་འཇིག་རྟེན་གྱི་བླ་ན་
འཕགས་པ་དང་། ནམ་མཁའི་ནོར་བུ་བཞིན་དུ་འཇིག་རྟེན་གྱི་མུན་སེལ་སྒྲོན་མེ་ཞིག་
ཡིན་ཞེས་པར་བསྟན་པ་སྟེ། མེ་ལོང་ལས། གལ་ཏེ་སྒྲ་དོན (སྙན་ཚིག) སྣང་བ་ནི། །
འཁོར་བའི་བར་དུ་མི་གསལ་ན། །འཇིག་རྟེན་གསུམ་པོ་མཐའ་དག་ནི། ། སྨྲག་རུམ་མུན་
པ་ཉིད་དུ་འགྱུར། ། ཞེས་དང༌། གསེར་འོད་དམ་པར། མཚན་མོའི་ལྷ་མོ་དབྱངས་
ཅན་མཆོག ། ཅེས་པ་ཡང་སྙན་ཚིག་གི་ཁྱད་ཆོས་དེ་ཉིད་བསྟན་ཏོ། །
གང་སྐྱེ་བོ་རྣམས་བདེན་པ་དང་བརྟུལ་ཞུགས་དང་ལྡན་ཞིང་འཚེ་བ་མེད་པར་
འདུག་པ་ན། ལྷ་མོ་དགའ་བས་གར་དག་བྱེད་པ་ན། བརྟན་གཡོ་ཐམས་ཅད་ལས་
ཡིད་དུ་འོང་བའི་སྒྲ་མཐའ་ཡས་པ་བྱུང་ཞིང་། ཡིད་ཅན་རྣམས་ཉམས་བག་བདེ་ལ།
བློ་གྲོས་རྒྱས་པས་སྙན་པའི་དབྱངས་ཀྱིས་དོན་དཔག་ཏུ་མེད་པ་རང་བརྗོད་པར་གྱུར་ཏོ། །
ལྷ་དང་གནོད་སྦྱིན་དང་མི་དང་ཀླུ་རྣམས་སྤྱོད་པ་ལོག་པར་འདུག་པ་ན། ལྷ་མོ་དེ་
ཡང་ཕྱིར་ཕྱོགས་ཏེ་འདུག་པ་ན། སྒྲ་རྣམས་ཉམས་ཤིང་སྐྱེ་བོ་ཐམས་ཅད་ལྡབ་ལྡིབ་
སྨྲའོ། །ཞེས་པས་གནད་གལ་ཆེན་གསུམ་བསྟན་ཡོད་དེ། དོན་དང་པོ། བདེན་པ་སྟེ་
ལུགས་དྲང་བདེན་འཛིན་དང་། རྒྱུ་འབྲས་བརྩི་བ་སོགས་དང་། བརྟུལ་ཞུགས་ཏེ།
ཞི་དུལ་བག་ཡོད་ཚུལ་ མཐུན་ གྱི་ ཀུན་སྤྱོད་དང་ ལྡན་ པ་ དང༌། འཚེ་ བ་ མེད་ པ་ སྟེ།
མཛའ་མཐུན་ཞི་བདེ་ལ་དགའ་བ་སོགས་ལ། ་ ལྷ་མོ་དགའ་བས་གར་དག་བྱེད་པ་སྟེ།
དབྱངས་ཅན་མ་དགའ་བའི་དོན་ཡིན་ལ། དེ་ལས་དབྱངས་ཅན་སྙན་ཚིག་གི་དགའ་
267



ཙ
མི
ཕྱོགས་དང་བསྔགས་བརྗོད་བྱེད་ཕྱོགས་ཀྱང་བསྟན། ལྷ་མི་གནོད་སྦྱིན་ཀླུ་སྟེ། འཇིག་
རྟེན་གྱི་སྐྱེ་བོ་མཐོ་དམའ་བར་གསུམ་ཐམས་ཅད་སྤྱོད་པ་ལོག་པར་འདུག་པ་སྟེ། དྲང་
བདེན་གྱི་ལྡོག་ཕྱོགས་གཡོ་སྒྱུ་དང༌། ལས་མིན་ལོག་མིན་བྱེད་པ། བརྟུལ་ཞུགས་ཀྱི་
ལྡོག་ཕྱོགས་ཁྲེལ་མེད་ངོ་ཚ་མེད་པའི་མ་རབས་སྤྱོད་ངན་དར་བ། མི་འཚེ་བའི་ལྡོག་
ཕྱོགས་མི་རྣམས་གསོད་རེས་འཕྲོག་རེས་དང་འཐབ་འཛིང་བྱེད་པ་སོགས་ལ། ལྷ་མོ་
ཕྱིར་ཕྱོགས་ཏེ་འདུག་པ་སྟེ། དབྱངས་ཅན་ལྷ་མོ་ཐུགས་ཁྲེལ་ནས་མི་དགའ་བའི་དོན་
ཡིན་ལ། དེ་ལས་དབྱངས་ཅན་སྙན་ཚིག་གི་ངོ་ལོག་བྱེད་ཕྱོགས་དང༌། སྨད་ར་དང་
མཚང་འབྱིན་བྱེད་ཕྱོགས་ཀྱང་བསྟན། དོན་གཉིས་པ། འཇིག་རྟེན་ན་བདེན་པ་དང་།
བརྟུལ་ཞུགས་ ལྡན་ པ་ དང་། འཚེ་ བ་ མེད་ པའི་ ཕན་ བདེ་ ལེགས་ ཚོགས་ རྒྱས་ དུས།
བརྟན་གཡོ་ཐམས་ཅད་ལས་ཡིད་དུ་འོང་བའི་སྒྲ་མཐའ་ཡས་པ་བྱུང་སྟེ། སྙན་ཚིག་གི་
བརྗོད་བྱ་ཕུན་སུམ་ཚོགས་པའི་རྒྱུ་སྐྱེ་བོ་བཟང་པོ་དང༌། ཀུན་སྤྱོད་བཟང་པོ། དོན་
བཟང་པོ་མང་དུ་འབྱུང་ཞིང་། དེ་ལས་ལོག་པ་ན། སྒྲ་རྣམས་ཉམས་ཤིང་། སྐྱེ་བོ་
རྣམས་ལ་སྤྱི་ཚོགས་ཀྱི་ངན་ཤན་ཞུགས་ཏེ་སྙན་ཚིག་ཕུན་སུམ་ཚོགས་པའི་རྒྱུ་ཉམས་པར་
འགྱུར་རོ་ཞེས་སྙན་ཚིག་བཟང་པོ་འབྱུང་བའི་ཡུལ་དུས་ཀྱི་ཆ་རྐྱེན་བསྟན། དོན་གསུམ་
པ། ཡིད་ཅན་རྣམས་བག་བདེ་ལ། · བློ་གྲོས་རྒྱས་པས་སྙན་པའི་དབྱངས་ཀྱིས་དོན་
དཔག་ཏུ་མེད་པ་བརྗོད་པར་གྱུར་ཏོ། ། ཞེས་ པས། དེ་ལྟ་བུའི་ཡུལ་དུས་ཀྱི་ཆ་རྐྱེན་
བཟང་པོ་ལས་དྲང་བདེན་དང་སྤྱོད་བཟང་། མཛའ་མཐུན་ཞི་བདེ་ཡི་འཚོ་བ་སྟོན་པའི་
སྙན་ཚིག་གིས་སྐྱེ་བོ་རྣམས་བག་བདེ་བ་སྟེ། སེམས་ལ་དགའ་བདེ་འབྱུང་བ་དང་། བློ་
གྲོས་རྒྱས་པ་སྟེ། ལེགས་ཉེས་བླང་དོར་ཕྱེ་བའི་ཤེས་རབ་སྐྱེ་ལ་ཞེས་དངོས་སུ་བསྟན་ཅིང་
དེའི་ལྡོག་ཕྱོགས། དེ་ལྟ་བུའི་ཡུལ་དུས་ཀྱི་ཆ་རྐྱེན་མ་འཛོམས་ན་སྙན་ཚིག་བཟང་པོ་མི་
འབྱུང་ཞིང་། ཡུལ་དུས་ངན་པའི་དབང་གིས་བྱུང་བའི་ལུགས་ངན་སྤྱོད་ངན་ལ་་་་་
བསྔགས་བརྗོད་བྱེད་པའི་སྙན་ཚིག་ལྟར་སྣང་གིས་སྐྱེ་བོ་རྣམས་སེམས་འཁྲུགས་པ་དང་།
བློ་ངན་ལོག་རྟོག་འཕེལ་བར་འགྱུར་རོ། ། ཞེས་ཤུགས་ཀྱིས་བསྟན་ཏོ། ། འདི་བདེན་པ་
དང་། ཚུལ་ཁྲིམས་དང་། འཚེ་བ་སྤངས་པ་རྣམས་ལ་ཆེས་འགོ། དེ་ལས་ལྡོག་པ་ལ་
མི་དགྱེས་སོ། །ཞེས་པས་དབྱངས་ཅན་མ་ནི། རྒྱུད་དྲང་ཞིང་བསམ་པ་བཟང་བ་དང་།
བདེན་ཕྱོགས་འཛིན་པ་དང་། གཡོ་སྒྱུ་དང་ངན་སེམས་ངག་འཆལ་ཚིག་རྩུབ་སོགས་
སྤངས་པའི་ངང་ཚུལ་བཟང་བ་དང༌། ཞེ་སྡང་ཕྲག་དོག་གིས་གཞན་ལ་གནོད་པའི་་
བསམ་པ་སྤངས་པའི་སྐྱེ་བོ་རྣམས་ལ་དགའ་ཞིང་མགུ་བ་སྟེ། ནང་སེམས་ཀྱི་ཡོན་ཏན་དེ་
ལྟ་བུ་འཛོམས་པའི་མིས་སྙན་ཚིག་བཟང་པོ་འབྲི་ཐུབ་སྟེ། སྙན་པའི་དབྱངས་ཀྱིས་དོན་
268



དཔག་ཏུ་མེད་པ་བརྗོད་པར་གྱུར་ཏོ། །
དེ་ལས་ལྡོག་པ་ལ་མི་དགྱེས་ཏེ། དེ་ལྟ་བུའི་སེམས་ཀྱི་ཡོན་ཏན་མེད་ཅིང་མ་རབས་
ལུགས་ངན་སྤྱོད་ངན་ཕྱོགས་འཛིན་བྱེད་པ་རྣམས་ཀྱིས་དོན་མེད་དོན་ལོག་གི་འཆལ་་་
གཏམ་ངག་ལྡབ་ལྡིབ་སྨྲ་བ་ལས་དོན་བཟང་ཞིང་ཚིག་ཡིད་དུ་འོང་བའི་སྙན་ཚིག་རྩོམ་པར་
མི་ནུས་སོ། །ཞེས་བསྟན།
སྒྲ་དབྱངས་ལྷ་མོ་མང་པོ་སྐུ་ལས་སྤྲུལ་ནས། སེམས་ཅན་གྱི་དོན་སྤྱོད་པར་བཞེད་
པ་ལ། སྒྲ་དབྱངས་ ལྷ་མོ་རབ་བཀྲམ་ཞིག་བྱུང་ན། སྐྱེ་འགྲོ་ཐམས་ཅད་མཁས་པ་
འབའ་ཞིག་ཏུ་འགྲོ་རྒྱུ་ལས་སྤྱི་མཐུན་ལས་ཀྱི་རྒྱུས་ལྷ་མོ་བརྒྱད་ཁྲི་བཞི་སྟོང་སྤྲོས་པའི་
མཚམས་སུ། ཡིད་སྲུབས་བྱེད་པས་རྒྱུན་ལོག་སྟེ། འཇིག་རྟེན་ན་མཁས་པ་ཉུང་བ་དེ་
ཡིན་ནོ། །ཞེས་པས། དབྱངས་ཅན་ལྷ་མོ་མཚོན་པའི་དབྱངས་ཅན་སྙན་ཚིག་གི་འཕྲིན་
ལས་རྒྱས་ན་སྐྱེ་འགྲོ་ཐམས་ཅད་མཁས་པར་འགྱུར་བ་དང་། འཇིག་རྟེན་ན་སྙན་ངག་
མཁན་དང་། སྙན་ཚིག་བཟང་པོ་དཀོན་པ་དང༌། འཇིག་རྟེན་གྱི་ཕན་བདེ་སྐྲུན་པའི་
དབྱངས་ཅན་སྙན་ཚིག་ལ། ཡིད་སྲུབས་བདག་པོ་མི་དགའ་ཚུལ་སོགས་གསལ་བར་
བསྟན་ཏོ། །དེ་ལས་དེང་སང་རིག་པའི་ཉི་འོད་མ་ཕོག་པའི་མུན་ནག་གི་ཁུང་བུར་ཉལ་
ཞིང་། དུག་སྦྲུལ་གྱི་ཁ་ཆུས་ལུས་བརྟས་པའི་རང་རིགས་ཀྱི་ན་གཞོན་ཀླད་མེད་ཁོང་རུལ་
འགས་མི་ཤེས་ཤེས་མདོག་གིས་སྨྱོན་པས་ཁ་བླས་པ་བཞིན། དབྱངས་ཅན་སྙན་ཚིག་
རིག་པར་ངན་བཤད་རྡོག་བརྫིས་བྱེད་པ་དེ་ཀུན་ཡིད་སྲུབས་བདག་པོའི་འཕྲིན་ལས་ཡིན་
པར་ཤེས་པར་བྱའོ། །
གོང་གི་གཏམ་རྒྱུད་གསུམ་པར་བྱུང་བའི་འཕགས་པ་སྤྱན་རས་གཟིགས་དབང་ཕྱུག་
གིས་མ་འོངས་པ་ན། སྙིགས་མ་ལྔ་དང་ལྡན་པའི་སེམས་ཅན་རྣམས་ལ་སངས་རྒྱས་དང་
བྱང་ཆུབ་སེམས་དཔའི་ཆ་ལུགས་ཀྱིས་མི་ཐུལ་བར་ཕྱི་རོལ་པའི་གཟུགས་དང་རྟགས་དང་
མཚན་མས་འདུལ་བར་གཟིགས་ནས་ཞེས་པ་ནས། དབྱངས་ཅན་མ་ཞལ་གྱི་མཆེ་བའི་
རྩེ་ལས་བྱུང་ངོ༌། །ཞེས་པས། དབྱངས་ཅན་ལྷ་མོ་དང་དབྱངས་ཅན་སྙན་ཚིག་གི་གྲུབ་
རྒྱུ་འབྱུང་ཁུངས་བྱམས་སྙིང་རྗེ་ཡིན་པ་དང་། བྱེད་ལས་སྐྱེ་དགུའི་ཕན་བདེ་སྒྲུབ་པ་ཡིན་
པར་བསྟན་པ་སྟེ། འཕགས་པ་སྤྱན་རས་གཟིགས་ནི་དོན་དམ་པར་རྒྱལ་བ་ཀུན་གྱི་སྙིང་
རྗེའི་རང་བཞིན་ཡིན་པས། དེ་ལས་བྱུང་བའི་དབྱངས་ཅན་མ་དང་དེས་མཚོན་པའི་
དབྱངས་ ཅན་ སྙན་ཚིག་ ཀྱང༌ སྙིང་ རྗེའི་ རང་ བཞིན་ཡིན་ པར་ དོན་ གྱིས་ གྲུབ་ པ་ ཡིན།
དེས་ན་དབྱངས་ཅན་མ་ཤེས་རབ་རང་བཞིན་ཡིན་ཚུལ་མང་དུ་བྱུང་ཞིང་། སྙན་ཚིག་
ཀྱང་དངོས་རྒྱུ་ཤེས་རབ་ལས་གྲུབ་ཅིང་། བྱེད་ལས་འགྲོ་རྒྱུད་ཀྱི་རྨོངས་མུན་སེལ་བས་
_269



ཤེས་རབ་ཀྱི་ཆར་གཏོགས་པས། འདིར་སྙིང་རྗེའི་རང་བཞིན་དུ་བཤད་པ་མི་འགལ་
ལམ་ཞེ་ན། སྙིང་རྗེ་དང་ཤེས་རབ་གཉིས་ཐབས་ཤེས་དབྱེར་མེད་པའི་རྒྱུ་མཚན་གྱིས་
དང༌། རྣམ་སྣང་མངོན་བྱང་ལས། ཐམས་ཅད་མཁྱེན་པའི་ཡེ་ཤེས་དེ་ནི་སྙིང་རྗེའི་རྩ་
བ་ལས་བྱུང་བ་ཡིན། ཞེས་གསུངས་པ་ལྟར་ཡིན་པས་མི་འགལ་ལོ། །
གོང་གི་གཏམ་རྒྱུད་བཞི་བར། དཔལ་མོ་འདི་ཉིད་གཞན་དུ་དྲི་ཟའི་བུ་མོར་ཡང་
གྲགས་ལ། དྲི་ཟའི་ཏམ་བུ་རའི་ཆུང་མའི་ཚུལ་འཛིན་པས། ལྷོ་ཕྱོགས་རྒྱ་མཚོའི་་་
འགྲམ་ན་གནས་པ་ལ་ཕྱི་ནང་གཉིས་ཀས་འདོད་ལྷ་བྱེད་ཅེས་ཀྱང་ཐོས་ཏེ། ཞེས་པས།
ལྷ་མོ་དབྱངས་ཅན་མ་མཛེས་སྡུག་ན་ཆུང་བརྒྱད་གཉིས་བཅུ་དྲུག་ལོན་པའི་ན་ཚོད་ཅན་
ཡིད་འོང་ཆགས་པའི་ཉམས་ཀྱིས་དྲི་ཟའི་རྒྱལ་པོ་ཏམ་བུ་ར་ལ་དགའ་བ་བསྐྱེད་ཅིང་འདོད་
པའི་བདེ་བ་སྒྲུབ་པས་མཚོན་འདོད་ལྷར་གྱུར་པ་ཡིན་ལ་འཇིག་རྟེན་ན་ཡང་དེ་ལྟར་གྲགས་
སོ། ། ཞེས་པའི་དོན་ཏེ། འདོད་ལྷ་ནི་འདོད་པའི་ལོངས་སྤྱོད་སྒྲུབ་པ་དང་ཆགས་པ་སྐྱེད་
པའི་ལྷའི་མིང་ཡིན། འདོད་པའི་ལོངས་སྤྱོད་ལ་དབང་པོའི་ཚོར་བའི་ཆར་གཏོགས་
དང༌། ཡིད་ཀྱི་ཚོར་བའི་ཆར་ གཏོགས་རིགས་ གཉིས་ལས། མཛེས་པའི་གཟུགས།
སྙན་པའི་སྒྲ། ཞིམ་པའི་དྲི། མངར་བའི་རོ། འཇམ་ཞིང་མཉེན་པའི་རེག་བྱ་སྟེ་
འདོད་ཡོན་ལྔ་ནི་དབང་པོ་ལྔའི་སྤྱོད་ཡུལ་ཡིན་པས་དབང་ཚོར་གྱི་ཆར་གཏོགས་དང་།
མྱོང་གོམས་ཀྱི་བག་ཆགས་དང་དྲན་པ་དང་ཡིད་འགྱུར་སློང་བའི་གླུ་དང་སྙན་ཚིག་དགའ་
བའི་གཏམ་སོགས་སྒྱུ་རྩལ་གྱི་ལོངས་སྤྱོད་དང་། རྩ་རླུང་ཐིག་ལེ་སོགས་བསྒོམས་པ་ལས་
བྱུང་བའི་དགའ་བདེ་ཚོར་བ་སོགས་ཡིད་ཀྱི་སྤྱོད་ཡུལ་ཡིན་པས་ཡིད་ཚོར་གྱི་ཆར་གཏོགས་
ཡིན་ལ། དབྱངས་ཅན་མ་ནི་ཡིད་ཀྱི་དགའ་བདེ་སྐྱེད་ཞོར་ལ་བདེན་དོན་ཞིག་བསྟན་པ་
ཡིན་པས་དགའ་བདེ་སྐྱེད་བྱེད་དང༌། དགའ་བདེ་ལོངས་སྤྱོད་གཉིས་ཀའི་དོན་ཚང་བ་
ཡིན་ཏེ། བོད་མཁས་པས། འཇིག་རྟེན་ཀུན་ལ་དགའ་སྐྱེད་གྲགས་པའི་གཏེར། །
སྟོན་ནུས་སྙན་ཚིག་ཟླ་བ་གསར་བ་བཞིན། །ཞེས་པ་ཡང་དོན་དེར་འབབ་བོ། །
གོང་གི་གཏམ་རྒྱུད་ལྔ་བར། དྲི་ཟའི་ཏམ་བུ་ར་ལ་དབྱངས་ཅན་མ་དང་། ནོར་
རྒྱུན་མ་གཉིས་ཆུང་མ་བྱེད་ཅིང་གནས་པ་ལ། ཕན་ཚུན་གཅིག་གིས་གཅིག་ལ་ཕྲག་དོག་
བྱེད་ཅིང་། དབྱངས་ཅན་མ་དགའ་སར་ནོར་རྒྱུན་མ་མི་དགའ་ཞིང་། ནོར་རྒྱུན་མ་
དགའ་སར་དབྱངས་ཅན་མ་མི་དགའ་བས། ་འཇིག་རྟེན་ན་མཁས་པ་ཕལ་ཆེར་དབུལ་
པོར་གྱུར་པ་ཡིན་ནོ། ། ཞེས་པའི་དོན། དབྱངས་ཅན་མ་ནི་ཤེས་རབ་ཀྱི་ལྷ་ཡིན་པས་
དེས་དགའ་ས་ནང་གི་ཡོན་ཏན་དང་། སློབ་གཉེར་བྱེད་མཁན་ཡིན་ལ། ནོར་རྒྱུན་མ་
ནི་ནོར་ལྷ་ཡིན་པས་དགའ་ས་ནོར་ལོངས་སྤྱོད་དང་། རྒྱུ་ནོར་དོན་དུ་གཉེར་མཁན་ཡིན་
270



པས། དེ་གཉིས་ཕན་ཚུན་གཅིག་གིས་གཅིག་ལ་ཕྲག་དོག་བྱེད་ཅེས་པས། ཤེས་བྱའི་
རིག་པའི་གནས་ལ་གུས་རྟག་བརྩོན་པས་སློབ་གཉེར་བྱེད་མཁན་རྣམས་ནང་གི་ཡོན་ཏན་
གལ་ཆེར་བྱེད་པས་ནོར་ལོངས་སྤྱོད་སོགས་དོན་གཉེར་མི་བྱེད་ལ། ནོར་ལོངས་སྤྱོད་ལ་
དགའ་བ་རྣམས་དེའི་ཕྱོགས་སུ་མགོ་འཁོར་ནས་ཡོན་ཏན་ལ་དོན་གཉེར་མི་བྱེད་པས་དེ་
གཉིས་མི་གཅིག་གི་སྟེང་དུ་འཛོམས་དཀའ་ཞེས་དང་། ནོར་ལོངས་སྤྱོད་ནི་རྒྱུད་སློད་
བྱེད་ཅིག་ཡིན་པས་སློབ་གཉེར་བྱེད་པ་དང་བློ་ཡི་ཡོན་ཏན་བཟང་པོ་སྐྱེ་བའི་གེགས་སུ་
འགྱུར་ཕྱིར། རིག་གནས་ཡོན་ཏན་སློབ་པའི་ཤེས་རབ་ཅན་རྣམས་རྒྱུ་ནོར་ལ་ཧམ་་་
སེམས་བྱེད་མི་རུང་ངོ༌། །ཞེས་དང་། སྙན་ངག་མཁན་རྣམས་རྒྱུ་ནོར་ལོངས་སྤྱོད་སོགས་
ཀྱི་མཚོན་པའི་ཐོབ་གོ་ས་མིང་སྙན་གྲགས་གང་ལ་ཡང་མ་རེ་བར་སྤྱི་ཚོགས་ཀྱི་ཕན་བདེ་ཁོ་
ན་ལ་དམིགས་པའི་བསམ་པ་དང་ཀུན་སློང་བཟང་པོ་ཞིག་མེད་དུ་མི་རུང་བ་ཡིན་ནོ། །
ཞེས་པ་དོན་གྱིས་བསྟན་པ་རེད། གོང་གསལ་གཏམ་རྒྱུད་སོགས་ཀྱི་ཚིག་དོན་དང་་་་
དགོངས་དོན་སོགས་ལ་དཔྱད་ནས་གོ་རྒྱ་བསྐྱེད་པའི་གསལ་བཤད་ཅུང་ཟད་བྱས་པ་འདི་
ལས་སྙན་ཚིག་གི་གྲུབ་རྒྱུ་དང་རང་བཞིན་ངོས་ཟིན་བཟང་ཙམ་ཞིག་ཐོབ་རྒྱུ་ཡོད་དམ་སྙམ་
མོ། །སྨྲས་པ། སྣང་ཚུལ་མཛེས་སྡུག་བཞིན་ལག་རབ་བཀྲ་བའི། །བཅུ་དྲུག་ལང་ཚོའི་
དཔལ་འཛིན་སྡུག་གུ་མ། ། གནས་ཚུལ་རྒྱལ་ཀུན་མཁྱེན་བརྩེ་འོ་མཚོ་ཆེ། ། དབའ་ཀློང་
ཆལ་ཆིལ་གཡོ་བའི་སྙན་འཇེབས་གདངས། །བློ་ཡི་མཚན་མུན་འཇོམས་པའི་འོད་དཀར་
མགོན། །དགའ་བདེ་ཁོང་ནས་འདྲེན་པའི་ལྷའི་རོལ་མོ། །དྲང་བདེན་ལོ་ཏོག་བསྐྱེད་པའི་
སྤྲིན་གྱི་བཅུད། ། ངན་གཡོ་ཚང་ཚིང་སྲེག་པའི་མེ་ལྕེའང་ཡིན། ། ཐང་ཁྲོམ་ཁུ་བར་སྲེད་
པའི་རྨ་བྱའི་བུ། །འདམ་རྫབ་བདུད་རྩིར་རློམ་པའི་འབུ་མཆུ་རྣོན། །འཕྱོན་མའི་ཁ་ཆུར་
དགའ་བའི་བ་ཀཱུ་ལར། །དབྱངས་ཅན་འཆི་མེད་རོལ་མཚོ་ག་ལ་བྲིན། །གྲོང་མཐར་ཉུལ་
བའི་སྤྲང་མོ་གཅེར་བུ་དང༌། །གཟབ་འཕྱོར་རྒྱན་སྤྲས་ནོར་ལྡན་རྒན་མོའི་རོ། །གཟུགས་
མཛེས་བློ་གསལ་ རྒྱུན་འཚམ་ ལྷའི་བུ་མོ། །རིན་ཐང་མཉམ་མིན་བ་ལང་རྫི་བོར་དྲིས།
ཚིག་དོན་ཙམ་ཞིག་འགྲེལ་ཤེས་འཆད་པ་དང༌། ། ཚིག་ཙམ་དོན་དུ་གཉེར་བའི་རྩོམ་པ་
བ། ། ཚིག་ཀྱང་སྦྱོར་མི་ཤེས་ལས་ལྷག་ཡིན་ཀྱང༌། ། ཚིག་བདག་གོ་འཕང་ནམ་མཁའི་་
མཐའ་ལས་རིང༌། ། འདུ་ཤེས་ གཙོར་འཛིན་ཕོ་ གསར་ཕར་འཁྱོག་དང་། ། ཚིག་རྒྱན་་་་
གཙོར་འཛིན་ལུས་ཕྲ་ཚུར་འཁྱོག་གཉིས། ། ཕན་ཚུན་མཛའ་བའི་མིག་ཞགས་སྐྱ་ཐེབས་
ན། །མཚར་སྡུག་སྙན་ཚིག་བུ་ཆུང་རྙེད་པར་ངེས། ། དབྱངས་ཅན་བདེན་གཉིས་རང་
བཞིན་དང་སྦྱར་བའི། །གཏམ་རྒྱུད་དགོངས་དོན་བཙལ་བའི་བློ་སྐྱེད་འདི། །བློ་གསལ་བློ་
ཡི་འདབ་མ་གྲོལ་བ་དང་། །དབྱངས་ཅན་འཕྲིན་ལས་རྒྱས་པའི་རྒྱུ་རུ་བསྔོ། །ཞེས་པ་འདི་
271



ནི་རབ་གནས་དཀར་པོ་ལོའི་ཉི་མ་ཉ་ཁྱིམ་དུ་རྩེན་པའི་ཟླ་བར་དཔའ་རིས་པ་དོར་ཞི་
གདོང་དྲུག་སྙེམས་པའི་བློ་ལྡན་དུ་འབོད་པས། ནུབ་བྱང་མི་རིགས་སློབ་གྲྭའི་རང་ཤག་
བདེ་ཆེན་དགའ་ཚལ་དུ་བྲིས།
272



སྙན་ངག་ཕྱོགས་ཀྱི་ལོག་རྟོག་སུན་འབྱིན་པའི་
གཏམ་དུག་དབྱུང་བདུད་རྩིའི་སྦྱོར་བ།
ལོག་བཤད་རྒྱུན་འབྱམས་ལོག་ལྟོའི་རིམས་མཆེད་པས། །
ལོག་རྟོག་ཀློང་བརྡོལ་ལོག་སྲེད་དུག་མཚོ་ཁོལ། ། །
ལོག་འདྲེན་ཟིལ་གནོན་ལོག་སྨྲ་ཚར་གཅོད་མགོན། །
ལོག་སྒྲུབ་རྒྱུན་ཆོད་ལོག་པའི་ལམ་ལས་སྐྱོབས། །
དེ་ཡང་གུང་ཐང་བསྟན་པའི་སྒྲོན་མེས། སྣང་བྱེད་བདག་པོས་སྲིན་བྱ་མུན་པར་
བྱེད། ། སོ་ག་ཟླ་བའི་ཟེར་གྱིས་ཡི་དྭགས་བསྲེགས། །འོ་མའི་རྒྱུན་གྱིས་བྲང་འགྲོའི་དུག་
འཕེལ་ཞིང༌། ། དུལ་བའི་ཚུལ་གྱིས་ཡིད་སྲུབས་གདུང་བྱེད་པ། ། གནས་མིན་གནས་སུ་
གྱུར་བ་འགལ་བའི་གནས། །སྲིད་པའི་འཁོར་ལོ་འདི་ན་ཅི་ཡང་སྲིད། །ཅེས་དང༌། རྡོ་
སྦིས་དགེ་བཤེས་རིན་པོ་ཆེས། ལེགས་ཉེས་མི་ཤེས་བླུན་པོ་ཕལ། ། སྙིང་ཁམས་ཆེ་བ་
གཤིས་སུ་སྣང་། །ཞེས་དང་། ནུ་མ་འཐུང་བ་དག་གི་རྐང་བའི་རིས། །མི་བཟད་འབྲོག་
དགོན་ཡ་ངའི་གཅོང་རོང་དུ། །སྣང་བ་མེད་པར་འགོད་པའི་ངང་ཚུལ་འདིར། །ཁོ་བོས་
བློ་གྲོས་སྤྲོ་བ་འཛིན་མ་ཡིན། །ཞེས་དང་། སྨྲ་བའི་སེང་ཆེན་དཔའ་རིས་རབ་གསལ་
གྱིས། འཇིག་རྟེན་མི་མེད་དབེན་པའི་ནགས་ཁྲོད་དུ། །བག་ཕེབས་རི་དྭགས་ཚོགས་ལ་
ཅི་ཡང་རུང་། ཞེས་དང༌། ཅོལ་ཆུང་བྱིས་པ་ལང་ལ་ཤོར་བའམ། །དྲན་རིག་ལང་ཚོ་
ཉམས་པས་ སེམས་གདུངས་ སམ། ། ཆགས་ སྣང་དུག་མདས་ན་ཟུག་མ་བཟོད་དམ། །
མཁས་འདོད་དབྱུག་གུས་དྲག་ཏུ་བསྣུན་པ་ལས། ། འགལ་འདུའི་སུག་ལས་མཉན་འོས་
རྡུལ་གྱིས་དབེན། །ཞེས་གསུངས་པ་ལྟར། དེང་སང་བོད་རང་གི་རིག་གནས་ཀྱི་རྒྱུན་
བཟང་པོ་ཉམས་ཆེས་ཤིང༌། སློབ་གྲྭ་སོགས་ན་དག་ཡིག་སུམ་རྟགས་སྙན་ངག་སོགས་
ཅུང་ཟད་ཁྲིད་ཁུལ་བྱེད་ཀྱིན་ཡོད་ཀྱང་། བརྟན་མཁས་ཀྱི་ཡོན་ཏན་ལྡན་པའི་དགེ་རྒན་
དང་། གཟུར་གནས་བློ་ལྡན་དོན་གཉེར་བྱེད་པའི་སློབ་མ་ཆེས་ཆེར་དཀོན་པས་ཕལ་
ཆེར་མིང་ཙམ་དུ་ཟད་ཅིང་། རྩོམ་རིག་དང་ལོ་རྒྱུས་ཟེར་བ་སོགས་ཀྱང་རང་རྐང་ཟིན་པ་
273



མེད་ལ། གོ་རིགས་ཟབ་རྒྱས་བསྐྱེད་ཅིང་། མི་གཤིས་ཀྱི་ལྟ་སྤྱོད་བཟང་བོ་བསྐྱེད་
བསྲིང་ཕྱོགས་ལ་ཕན་ཐོགས་པའི་ནང་དོན་རིག་པ་སོགས་མཐོང་ཐོས་ཀྱི་ཡུལ་དུ་འགྱུར་
དཀའ་ཞིང་། གཞན་ ཕྱོགས་ཀྱི་མཁས་དང་མི་མཁས་མང་བོས་རང་འདོད་ཀྱིས་བྱས་
པའི་གཞུང་ལུགས་སྣ་ཚོགས་དང་། མི་རིགས་རང་རང་གི་ལྟ་བ་དང་རྟོག་པ་གོམས་
གཤིས་ཀྱི་ཚུལ་ལས་བྱུང་བའི་རྩོམ་རིག་བཤད་འཁྱེར་མང་བོ་གསར་འགྱུར་ཡིག་དེབ་གློག་
བརྙན་རྒྱང་བསྒྲགས་སོགས་སྣ་སྣེ་མོ་ནས་མིག་དང་རྣ་བར་ཁབ་འགྲོ་འབིགས་འགྲོས་་་
བརྫངས་ནས་འོང་བའི་ཕྱི་ཤན་དེས་མི་མང་བོ་ཞིག་ཤེས་རབ་ཀྱི་མུན་རུབ་ཅིང་། ཤེས་
འཆལ་གྱི་ནམ་ལངས་པས། མི་ཤེས་ཤེས་མདོག་གི་ཟོག་རྫོབ་དང༌། སྣང་བར་གང་
དྲན་གྱི་འོལ་ཚོད་ཀྱིས་སྤེལ་བའི “ གཞུང་ལུགས”དང“དཔྱད་གཏམ”དུ་སྒྲོ་བཏགས་པའི་
རྩོམ་འཆལ་འུག་ཆུང་གི་རྫུན་དྲུག་ལྟ་བུ་རྩེ་ཡན་ཆུ་ཡན་བཞིན་དུ་ཕྱོགས་ཀུན་ཏུ་མཆེད་པར་
སྣང་ལ། དེ་དག་རྩོམ་པ་པོ་རང་གི་ནང་གི་དེ་ཉིད་མཚོན་པ་ཙམ་ཡིན་ན། འཇིག་རྟེན་
འདི་ན་མི་སྲིད་རྒྱུ་ཅི་ཡང་མེད་ཅིང་། ངོ་ཚ་ཟེར་བ་དེ་ཡང་སྐྱེས་བུ་ཉུང་ཤས་ཤིག་གི་ཁྱད་
ནོར་ཡིན་པས། རིག་པའི་དབང་ཕྱུག་གིས། ལོག་པའི་ལམ་ལ་མཐའ་མེད་ཕྱིར། །
གསུངས་པ་ལྟར། ངན་སྐྱུགས་ཁྲོན་པ་སློང་བའི་དགོས་པ་ཏིལ་འབྲུ་ཙམ་ཡང་མི་ཆེ་མོད།
སྤྱིར་འཇིག་རྟེན་གྱི་གནས་ཚུལ་ནི། ཨརྱ་དེ་ཝས། ཕལ་མོ་ཆེ་ཡི་མི་རྣམས་ནི། །དམ་
པ་མ་ཡིན་ཕྱོགས་ཡོངས་འཛིན། །ཞེས་གསུངས་པ་ལྟར་དུ་ངེས་ཤིང་། སྒོས་སུ་ཡིན་མིན་
དཀར་ནག་གོ་ལྡོག་ཅིང་། གསེར་ལས་ཁྱི་སྐྱག་བྲིན་པའི་དུས་འདིར། ཆང་རྫུས་མ་
དང་སྨན་རྫུས་མ་བཞིན་དུ་ལོག་ བཤད་ཉེས་ བཤད་དུག་ནག་གི་ཁུ་བ་རྒྱུགས་ཆེ་ཞིང་།
མཐོང་རྒྱ་ཆུང་ཞིང་ཡོན་ཏན་ཞན་པའི་སྐྱེས་ཕོ་མོ་མགོ་སྐོར་གཏོང་སླ་བས། བརྒྱ་ལ་ཉེས་
བཤད་དེ་རིགས་ནད་ཡམས་ངན་པ་བཞིན་དུ་སྤྱི་ཚོགས་སུ་རིམ་མཆེད་དུ་སོང་ན། མི་
རིགས་ཀྱི་བླ་སྲོག་ཉག་ཅིག་རིག་གནས་ཀྱི་རྒྱུན་བཟང་པོ་དང༌། དེ་ལ་བརྟེན་ཅིང་འབྲེལ་
བའི་མི་རིགས་རང་གི་གཤིས་བཟང་དང༌། ལྟ་སྤྱོད་བཟང་པོ་ཐམས་ཅད་ལད་ཅིང༌།
མཐར་མི་རིགས་རང་གི་ཐུན་མོང་མ་ཡིན་པའི་ཁྱད་ཆོས་ ཐམས་ ཅད་ཉམས་ནས་བོད་
རིགས་ཟེར་བ་དེ་ཡང་སའི་གོ་ལའི་ཐོག་འདིར་མིང་ཙམ་ལས་མི་ལྷག་པའི་དུས་ཤིག་ཡོང་
བར་གོར་མ་ཆག དེ་ཡང་ཡིན་ཏེ་མི་རིགས་ཟེར་བ་འདི་ནི་ཟོག་དང་རྭ་ལུག་ལྟར་རིགས་
རྒྱུད་ཁོ་ནས་ཕྱེ་བ་མིན་ལ། སྐད་ཡིག་རིག་གནས་དང༌། དེ་ལ་བརྟེན་པའི་གོམས་
གཤིས་ལྟ་སྤྱོད་ཐུན་མོང་མ་ཡིན་པ་ལས་ཕྱེ་བ་ཡིན་པས། རིགས་ཀྱི་ཁྱད་ཆོས་དེ་དག་མེད་
སོང་ན། མི་རིགས་ཟེར་བ་རྣམ་ཤེས་མེད་པའི་བེམ་རོ་ལྟ་བུར་གྱུར་ནས་ཁྱི་དང་བྱ་རྒོད་
ཀྱི་ཟས་སུ་འགྱུར་བ་ལས་འོས་གཞན་ཅི་སྲིད། དེང་སང་ཁོག་རུལ་ཁ་ཤས་ཀྱིས་ཆོས་
274



ལུགས་མི་དགོས། སྐད་ཡིག་མི་དགོས། རིག་གནས་མི་དགོས། གོམས་གཤིས་ཀྱི་ལྟ་
སྤྱོད་འདོར་དགོས་ཟེར་ཞིང་། དེ་ལ་གཡོ་སྒྱུས་རྫུན་འགེབས་ཅི་ལྟར་བྱས་ཀྱང་མཐར་
གཏུགས་ ན་ མི་ རིགས་ མི་ དགོས་ ཞེས་ པའི་ དོན་ གྱི་ འགག་ མདོ་ དེ་ ལ་ ཐུག་ ཡོད་ པས།
དཔྱོད་ལྡན་རྣམས་ཀྱིས་མི་རིགས་ཀྱི་སྲོག་འབྱིན་པའི་ལྟ་སྤྱོད་དེ་རིགས་ལ་བཏང་སྙོམས་
བྱེད་ག་ལ་འོས། །
འདིར་བོད་ཀྱི་རྩོམ་རིག་གི་གཞུང་སྙན་ངག་གཙོ་བོར་བྱས་པའི་བོད་ཀྱི་སྲོལ་རྒྱུན་
རིག་གནས་ཐམས་ཅད་ལ་སྒྲོ་སྐུར་བྱས་ནས་ཁྱི་སྨྱོན་བཞིན་དུ་རྒོལ་བའི་ཀླད་མེད་ཁ་ཤས་ཀྱི་
གཏམ་ལ་སུན་འབྱིན་གྱི་ལན་རགས་ཙམ་བཏབ་ན། དེང་སྐབས་རང་རིགས་ཀྱི་ན་་་་
གཞོན་བདུད་ཀྱི་ཡིད་བརླམས་པ་རེ་གཉིས་ཤིག་གིས“གོམས་དཔེ་རྙིང་བ་དེ་དག་ལུགས་
སྲོལ་རྙིང་བ་དང་བསྡེབས་ནས་འཆི་དགོས”ཟེར། གོམས་དཔེ་རྙིང་བ་དང་ལུགས་སྲོལ་
རྙིང་བ་ནང་ན་མིའི་རིགས་ཀྱི་བློ་གྲོས་ཀྱི་རྩལ་ལས་བྱུང་བའི་ཚན་རིག་དང་མཐུན་པའི་ལྟ་
ཚུལ་འཐད་ལྡན་དང་། མི་ཡི་རང་བཞིན་ཕུལ་བྱུང་མཚོན་པའི་སྤྱོད་ཚུལ་བཟང་བོ་སྨྲ་
བསམ་བརྗོད་ཡུལ་ལས་འདས་པ་མང་དུ་ཡོད། སྤྱི་ཚོགས་གསར་བ་དང་། རིག་་་་
གནས་ཚན་རིག་གསར་བ་གང་ཡང་རིག་གནས་བཟང་བོའི་རྒྱུན་ལས་བྱུང་བར་ལོ་རྒྱུས་སྨྲ་
བའི་མཁས་པ་དང༌། སྤྱི་ཚོགས་ཚན་རིག་པ། ་ མཚན་ཉིད་པ། རང་བྱུང་ཚན་རིག་
པ་ཀུན་གྱིས་ཁས་ལེན། མར་ཁེ་སི་དང་མའོ་ཙེ་ཏུང་གིས་ཀྱང་ཁས་ལེན་ཚུལ་དེ་དག་
གསུང་རྩོམ་དུ་གསལ། དེ་ཁས་མི་ལེན་ཅིང་། སྔོན་གྱི་ལོ་རྒྱུས་ཐམས་ཅད་ནག་ལེབ་
ཅིག་ཏུ་འདོད་མཁན། རིག་པའི་འོད་སྣང་སྲིན་བུའི་འཕོང་མེ་ཙམ་ཡང་ཀླད་པར་ཤར་
མ་མྱོང་བའི་བླུན་ནག་དང་། ཐེའུ་རང་ཁོག་ཏུ་ཞུགས་པའམ་སྨྱོ་ཆུས་དྲན་པ་འཐོར་བ་
ལས་གཞན་མི་སྲིད་དེ། གོམས་དཔེ་རྙིང་བ་དང་ལུགས་སྲོལ་རྙིང་བ་ཐམས་ཅད་མི་
ལེགས་ཟེར་ནས་བསྒྱུར་དགོས་ན། ཁ་ནས་གཏམ་སྨྲ་བ་དང་ཟས་ཟ་བ། རྐུབ་ནས་
བཤང་གཅི་འདོར་བ་ཡང་གོ་ལྡོག་ཏུ་བསྒྱུར་དགོས་ཏེ། དེ་དག་སྤྲ་ནས་མིར་གྱུར་བའི་
དུས་ནས་བྱུང་བའི་ལུགས་སྲོལ་ཆེས་རྙིང་བ་ཡིན་པའི་ཕྱིར། རང་གི་མ་བག་མར་ལེན་མི་
ཆོག་པའི་གོམས་སྲོལ་དེ་ཡང་བསྒྱུར་དགོས་པར་སྣང་སྟེ། དེ་ནི་མི་ཡི་བློ་རིག་རྒྱས་ནས་
དུད་འགྲོ་དང་ཁྱད་པར་ཕྱེ་བའི་དུས་ནས་ཆགས་པའི་གོམས་སྲོལ་ཞིག་ཡིན་པའི་ཕྱིར།
ལུས་ལ་གོས་ཀྱིས་གཡོགས་པ་དང་ཁྲོམ་དཀྱིལ་དུ་མགྲིན་བཟང་ལྟར་མི་སྤྱོད་པའི་གོམས་
དཔེ་དེ་ཡང་འདོར་དགོས་པར་སྣང་སྟེ། དེ་ནི་སྤྱིར་ཤར་ཕྱོགས་ཀྱི་མི་རིགས་དང་ཁྱད་
པར་བོད་རིགས་ཀྱི་གོམས་སྲོལ་རྙིང་བ་ཞིག་ཡིན་པའི་ཕྱིར། དེ་དག་ཐམས་ཅད་ལྷམ་
ཆད་བཞིན་དུ་དོར་ནས་རང་དགར་སྤྱོད་ཅིག་དང་། གོམས་སྲོལ་ལུགས་སྲོལ་རྙིང་བའི་
275



འཆིང་རྒྱ་ལས་གྲོལ་བའི་སྔོན་ཐོན་གྱི་གསར་གཏོད་མཁན་ཨང་དང་པོ་འཛམ་གླིང་སྤྱིའི་བྱ་
དགའ་གསེར་གྱི་བྲང་རྟགས་ཐོབ་པར་གདོན་མི་ཟའོ། །
ཡང“དུས་ཡུན་ཤིན་ཏུ་རིང་པོ་ཞིག་གི་ནང་དུ་རང་རེའི་རྩོམ་རིག་གི་གཞུང་ལུགས་
སྟེགས་བུར་ལུགས་མཐུན་ཚུལ་མཐུན་གྱིས་སྒེར་གཅོད་བྱས་ཤིང༌། ད་ལྟ་ད་རུང་བྱེད་
བཞིན་པའི་མེ་ལོང (སྙན་ངག་མེ་ལོང) གཙོ་བྱས། ཞར་ལ་རང་ཉིད་ཀྱི་ལྟ་ཚུལ་བྲལ་
བའི་འགྲེལ་བ་ཡོད་དོ་ཅོག་སྤྲོ་སྐྱིད་ཀྱི་གཟིམས་ཁྲི་ལས་ཕབས་ཏེ། གདུག་རྩུབ་ཀྱིས་ལོ་
རྒྱུས་ཀྱི་ཕ་མཐར་སྤྲོད་དགོས” ཞེས་དང༌། “ སྙན་ངག་མེ་ལོང་དེ། རྩོམ་རིག་གི་་་
དབང་སྒྱུར་ཁྲི་ཐོག་ནས་འདེད་རྒྱུ་ཡིན”སོགས་ཟེར། སློབ་དཔོན་དཎྜིའི་སྙན་གཞུང་མེ་
ལོང་མ་དེ་འགྲོ་མགོན་ཆོས་རྒྱལ་འཕགས་པའི་རིང་ལ་བོད་ཡིག་ཏུ་བསྒྱུར་ནས་ལོ་བདུན་
བརྒྱ་ལྷག་གི་རིང་ལ་བོད་ཀྱི་མཁས་པ་སྐྱ་སེར་ཐུན་མོང་ནས་སྙན་ངག་སློབ་པའི་རྟེན་བྱེད་
ཅིང་། མཁས་པ་མང་བོས་རང་རང་གི་བློ་གྲོས་ཀྱི་རྩལ་ལས་དགོངས་འགྲེལ་དང་དཔེ་
བརྗོད་རིན་ཐང་གཞལ་དུ་མེད་པ་གྲངས་ཀྱིས་མི་ཟིན་པ་བརྩམས་ཤིང་། སྙན་ཚིག་རིག་
པ་ས་ཁྱབ་རྡོ་ཁྱབ་ཏུ་སྤེལ་བར་བྱས་ཤིང༌། རིག་གནས་བཅུའི་ཡ་གྱལ་སྙན་ངག་ཅེས་
འཛམ་གླིང་ན་ངོམ་ཆོག་པའི་གངས་ཅན་ཁྱད་ནོར་ཅིག་ཏུ་གྱུར་བ་ཡིན། དེང་སང་ཡང་
དགོན་སྡེ་ཁག་སོ་སོ་དང་། སློབ་གྲྭ་ཆེ་འབྲིང་མང་བོ་ན་རིག་གནས་གལ་ཆེན་མེད་དུ་མི་
རུང་བ་ཞིག་ཏུ་བརྩིས་ནས་སློབ་ཅིང་། རྩོམ་བཅད་ལྷུག་གང་ཡང་གཞན་གྱི་མིག་སྔར་
འཁྱེར་ལུགས་ཡོད་པ་ཕལ་ཆེར་གཞུང་འདིའི་སློབ་གཉེར་ལ་མ་བརྟེན་པ་གཅིག་ཀྱང་མེད་
ལ། སྙན་ངག་མེ་ལོང་དང་ཚིགས་བཅད་ལ་སྐྱོན་བརྗོད་བྱེད་མཁན་ཕལ་ཆེར་སྙན་ངག་
མེ་ལོང་བསླབས་མ་མྱོང་བ་དང་། , བསླབས་ཀྱང་ལེའུ་གཉིས་པའི་རྩ་ཚིག་མགོ་ཆད་རྔ་
རྡུམ་རགས་རིམ་ཙམ་ལས་ཚིག་འགྲེལ་ཞིབ་མོ་ཞིག་ཀྱང་མི་འགྲོ་ཞིང་། རྩོམ་འབྲི་ཚེ་
ཚིགས་བཅད་གཅིག་ཀྱང་། དོན་སྐྱོན་དང་ཚིག་སྐྱོན་མེད་པ་ཞིག་མི་འཁྱོངས་པ་ཤ་སྟག་
ཡིན་པར་ཚད་མས་གྲུབ་པ་ཡིན། མི་ཤེས་པ་ཡི་ཤེས་བྱ་ལ། །རྣམ་གཞག་བྱེད་པ་མཚང་
ཡིན་ཏེ། ། ཞེས་པ་ལྟར། གཞུང་དེའི་ནང་དོན་ཆ་ཚང་ཞིག་ཀྱང་མི་ཤེས་པར་དེ་ལ་
དགག་པ་གཏོང་བ་ཆེས་རྒོད་བྲོ་བའི་གནས་ཡིན་པར་མ་ཟད། གཞུང་ལུགས་ཀྱི་སྐྱོན་
མཐོང་ནས་དགག་ན་ཡང་། གནོད་བྱེད་ཀྱི་གཏན་ཚིགས་བཀོད་ནས་དགག་པ་ལས།
རྒྱུ་མཚན་འགོད་རྒྱུ་མེད་པར “དུས་ཡུན་རིང་པོར་རྩོམ་རིག་གི་གཞུང་ལུགས་སྒེར་གཅོད་
བྱས”། “རྩོམ་རིག་གི་དབང་སྒྱུར་ཁྲི་ ཐོག་ནས་ ཕབ་རྒྱུ་ཡིན། འདེད་ རྒྱུ་ཡིན”།
“གདུག་རྩུབ་ཀྱིས་སྤྲོད་རྒྱུ་ཡིན”སོགས་ཧཱུྃ་ཧཱུྃ་ཕཊ་ཕཊ། སོད་སོད་རྒྱོབ་རྒྱོབ་ཀྱི་འཇིགས་
རྔམ་སྡང་ཚིག་བསྒྲགས་པས་ཅི་ལ་ཕན། ལོ་སུམ་ཅུའི་སྔོན་ལ་བོད་ཀྱི་རིག་གནས་ཐམས་
276



ཅད“བཀས་བཀོད་རྒྱུད་འཛིན་གྱི་དབང་སྒྱུར་ལག་ཆ་ཡིན” པ་དང་“རྨོངས་དད་རྗེས་
ལུས་མགོ་སྐོར་གཏོང་བྱེད་ཤ་སྟག་ཡིན” ཞེས་ཚིག་གི་མཚོན་ཆ་དང་ལག་གི་མཚོན་ཆ་
གཉིས་ཆར་བཀོལ་ནས་གཏོར་བརླགས་ཡ་ང་བ་བྱས་ཤིང་། ཡང་ལོ་ཉི་ཤུ་ཡར་མར་
འདིའི་ནང་གཤིན་རྗེ་ལས་མཁན་དང་མཚུངས་པའི་དཔུང་རྟགས་དམར་བོ་ཅན་གྱི་དམར་
སྲུང་དམག་གིས“རྙིང་ཞེན་རུལ་སུངས”དང“རྙིང་བཞི” “དུད་ནག”ཅེས་སོགས་ནག་
ཉེས་བསྒྲགས་ཤིང་ཁ་ལག་གཉིས་ཆར་གྱིས་དགག་པ་བརྒྱབ། ཁྲི་ལས་ཕབ། མེ་ལ་
བསྲེགས། ལོ་བཞི་བཅུ་ཡན་ཆད་ཀྱི་མི་རྣམས་སྐབས་དེ་དག་གི་བཅོས་ལུགས་བཤད་
ལུགས་ཐམས་ཅད་སེམས་ན་ཁྲ་གད་དེ་ཡིན། ལོ་བཅུའི་ཡར་མར་འདིའི་ནང་སྲིད་ཇུས་
ཇེ་བཟང་དུ་སོང་ནས་བོད་ཀྱི་རིག་གནས་བཙོན་དང་ཞྭ་ནག་འོག་ནས་ཐར་ཏེ། འཆད་
ཉན་གྱི་རྒྱུན་སྤེལ་བའི་གོ་སྐབས་ཅུང་ཟད་ཐོབ་ཅིང་། རྒྱལ་ཁབ་ཕྱི་ནང་ཀུན་ཏུ་གངས་
ཅན་རིག་གནས་ཞེས་སྔ་ན་མེད་པའི་བསྟོད་བསྔགས་མཐོང་གཟོས་བྱེད་ཅིང་རྟོག་ཞིབ་ཀྱི་
རྦ་རླབས་འཕྱུར་བ་འདི་ནི་བོད་མི་རིགས་ཀྱི་ངོ་སོ་བླ་ན་མེད་པ་ཞིག་ཏུ་བསམ་ཡོད་ཀྱང་།
ཡང་མི་ཁ་ཤས་ཀྱིས་ཨམ་གཙིགས་བསྡམས་ཤིང་ཁུ་ཚུར་བསྒྲེངས་ནས“ སྤྲོ་སྐྱིད་ཀྱི་ཁྲི་ལས་
ཕབ་རྒྱུ་ཡིན།” “གདུག་རྩུབ་ཀྱིས་སྐྱོད་རྒྱུ་ཡིན” ཞེས་སྡང་ཞིང་རྒོལ་བར་རྩོམ།། ལ་
ལས་ཁ་ནས་དེ་འདྲ་མི་ཟེར་ཡང་ཁོག་ནས་དེ་ལ་མི་དགའ་ཞིང་ཐབས་སྣ་ཚོགས་ཀྱི་སྒོ་ནས་
བསྣུབས་པའི་སྦྱོར་བ་རྩོམ་པའང་རྟགས་དང་མཚན་མ་ལས་ཤེས་མི་ཐུབ་པ་ཞིག་མིན་པས།
འདིའི་རྩ་བ་གང་ལ་ཐུག་ཡོད་བློ་ལྡན་རྣམས་ཀྱིས་ཞིབ་ཏུ་འདངས་རྒྱག་དགོས་པ་ཞིག་མིན་
ནམ། “གཞུང་ལུགས་འདི་བོད་ཀྱི་རྩོམ་རིག་ལ་ཁྲིད་སྟོན་གྱི་ནུས་པ་མེད་པར་མ་ཟད།
རྒྱ་གར་རང་གི་རྩོམ་རིག་ལའང་སྐུལ་འདེད་ཁྲིད་སྟོན་གྱི་ནུས་པ་དང་ཐོག་ནས་ཡོད་མ་
མྱོང”ཟེར། ཁྲིད་སྟོན་གྱི་ནུས་པ་མེད་ཟེར་བ་དང་། དུས་ཡུན་རིང་བོར་རྩོམ་རིག་
གཞུང་ལུགས་ཀྱི་སྟེགས་བུར་ལུགས་མཐུན་ཚུལ་མཐུན་གྱིས་སྒེར་གཅོད་བྱས་ཟེར་བ་འགལ་
བ་སྟེ། ཁྲིད་སྟོན་གྱི་ནུས་པ་མེད་ན་རྩོམ་རིག་གཞུང་ལུགས་ཀྱི་སྟེགས་བུ་ཅི་ལྟར་སྒེར་
གཅོད་བྱས། ཡང་རྒྱལ་ཁབ་གཞུང་དང་བཙན་རྒྱལ་གྱིས་མི་གཞན་གྱི་ས་ཆ་སྒེར་གཅོད་
བྱས་ནས་བཟུང་བ་ཡོད་མོད། རིག་གནས་ཀྱི་གཞུང་ཞིག་གིས་ཇི་ལྟར་སྒེར་གཅོད་བྱེད།
དབང་ཤེད་ཀྱིས་སྒེར་གཅོད་བྱས་པ་ཡིན་ནམ། དམག་སྟོབས་ཀྱིས་སྒེར་གཅོད་བྱས་པ་
ཡིན། སྒེར་གཅོད་ཅེས་པ་སྙན་ངག་གི་རྩོམ་སྟངས་དེ་དར་ཁྱབ་ཆེ་བ་དང་། ཤན་
ཞུགས་ཆེ་བའི་དོན་ཡིན་ན། བོད་སྐད་བོད་ཡིག་ལའང་སྐད་དང་ཡི་གེའི་ས་ཁོངས་ཡུན་
རིང་སྒེར་གཅོད་བྱས་ཞེས་ཉེས་པ་བསྒྲགས་ནས་གཏོ་བཞིན་དུ་འཕེན་དགོས་པར་ཐལ།
དེ་ཡང་དར་ཁྱབ་དང་ཤན་ཞུགས་ཆེ་བའི་ཕྱིར། གཞན་ཡང་སྙན་ངག་མེ་ལོང་རྒྱ་གར་བ་
277



རང་གི་རྩོམ་རིག་ལའང་སྐུལ་འདེད་ཁྲིད་སྟོན་གྱི་ནུས་པ་དང་ཐོག་ནས་མེད་པ་ཁྱེད་ཅག་
གིས་ཅི་ལྟར་ཤེས། ནུས་པ་དེ་མེད་པའི་ཡིག་ཚང་དང་རིགས་པའི་སྒྲུབ་བྱེད་དྲ་སྐྱག་ཙམ་
ཡང་འགོད་རྒྱུ་མེད་པར་མ་ཉེས་ཁག་གཡོགས་ཁོ་ན་བྱས་པས་ཅི་ལ་ཕན། ནུས་པ་མེད་པ་
ཁྱེད་ཅག་གིས་མོ་བཏབ་ནས་ཤེས་སམ། ལྷ་བབས་ནས་ཤེས། རྒྱ་གར་ཧོས་ཧོས་ཤིག་
གིས་བཤད་དམ། རྒྱ་ནག་ཚོང་བ་ཞིག་གིས་བཤད། ནུས་པ་དེ་ཁྱེད་ ཅག་གིས་མ་
མཐོང་ཟེར་ན། ཁྱེད་ཅག་གིས་མ་མཐོང་བ་ཙམ་མེད་པའི་རྒྱུ་མཚན་དུ་ག་ལ་འགྱུར།
ཡོད་མེད་ཐམས་ཅད་རང་གིས་མཐོང་མ་མཐོང་གི་སྟེང་ནས་ཐག་བཅད་ན་ཟོག་རྫི་རྣམས་
ཀྱང་བགད་ནས་སོ་ལྷུང་བར་མི་འགྱུར་རམ། ཡང “ རྩོམ་རིག་གི་དོན་སྙིང་ནི་མི་ཡི་
སེམས་ཁམས། མི་ཡི་དུང་ཞེན། མི་ཡི་བླ་སྲོག་མཚོན་པ་རེད། དེར་བརྟེན་སྡེ་བཞི་
སོགས་རྩོམ་རིག་གི་སྲོག་མིན་པར་ར་སྤྲོད་བྱས་པར་མ་ཟད། དེ་བརྗོད་བྱར་འཛིན་
པའང་དུས་ཡོལ་ནས་རྗེས་སུ་ལུས་པ་གསལ་བོར་བྱས་འདུག”ཟེར། འདི་ནི་ཆེས་མ་གོ་
བའི་རང་མཚང་སྒྲོགས་པ་སྟེ། འཇིག་རྟེན་ཕན་བདེ་སྒྲུབ་པའི་བྱ་བ་ཐམས་ཅད་ཆོས་ཀྱི་
སྡེ་དང༌། འཁོར་བ་ལས་གྲོལ་བའི་ཐབས་སྟོན་པ་ཐར་བའི་སྡེ། སྲིད་དོན་དམག་་
འཁྲུག་བཟོ་ཞིང་ཚོང་ལས་སོགས་སྤྱི་ཚོགས་ཀྱི་འཚོ་བ་བརྗོད་པ་དོན་གྱི་སྡེ། ཕོ་མོའི་
མཛའ་འབྲེལ་སོགས་འདོད་པའི་དོན་དང༌། ཡིད་ཀྱི་རེ་འདོད་སོགས་མཚོན་པ་འདོད་
པའི་སྡེ་སྟེ། མདོར་ན་གཟུགས་མེད་སེམས་ཀྱི་ཁྱད་པར་དང༌། གཟུགས་ཅན་ལུས་
ངག་གི་བྱ་བ་གང་ཡང་སྡེ་བཞིའི་ཁོངས་སུ་མི་འདུ་བ་གཅིག་ཀྱང་མེད། ཁྱོད་ཅག་གིས་
སེམས་ཁམས་ཞེས་པ་དང་། དུང་ཞེན་ཞེས་པ་དང་། བླ་སྲོག་ཅེས་པ་སོགས་མི་ཡི་རང་
བཞིན་དང་སེམས་ཀྱི་ཚོར་འདུའི་ཁྱད་པར་ཞིག་གི་དོན་ཡིན་ན། དེ་སྡེ་བཞི་གང་རུང་
ཞིག་ལ་མ་བརྟེན་པར་མཚོན་མི་ནུས་ཏེ། གཟུགས་མེད་སེམས་ཀྱི་ཁྱད་པར་གཟུགས་
ཅན་ལུས་ངག་གི་བྱ་སྤྱོད་གང་རུང་ཞིག་ལ་མ་བརྟེན་པར་མཚོན་ཐབས་མེད་པའི་ཕྱིར།
སྡེ་བཞི་རྩོམ་སྲོག་ཏུ་བྱས་པ་རྗེས་ལུས་ཡིན་ཟེར་ན། སྡེ་བཞི་སྤྱི་ལྡོག་ནས་བཤད་ན་འཇིག་
རྟེན་དང་འཇིག་རྟེན་ལས་འདས་པའི་བྱ་བ་དོན་དག་གི་སྤྱི་མིང་ཞིག་ཡིན་པས་དེ་ལ་སྔོན་
ཐོན་དང་རྗེས་ལུས་ཀྱི་ཁྱད་པར་འབྱེད་རྒྱུ་མེད། ཅི་ཡང་མི་བསམ་གང་ཡང་མི་བརྗོད་
པའི་རྩོམ་རིག་ཅིག་ཡོད་པ་མིན་ན། སྡེ་བཞི་གང་རུང་རྩོམ་སྲོག་ཏུ་མི་བྱེད་ཐབས་མེད་
ཡིན། ཆོས་དང་ཐར་བ་ཞེས་པའི་མིང་དེ་ཁྱོད་ཅག་གིས་རྣ་བར་གཟན་པ་ཡིན་ན་མིང་དེ་
ཁྱོད་ཅག་གིས་མ་བཀོལ་ཀྱང་རུང་མོད། འཛམ་གླིང་གི་མིའི་སུམ་ཆའི་ཆ་གཉིས་ལྷག་
ཆོས་ལུགས་ལ་དད་པའི་གནས་ཚུལ་དེ་བསྒྱུར་མི་ནུས་ཤིང་། འཇིག་རྟེན་གྱི་གནས་ཚུལ་
རྫུན་མིན་བདེན་པར་བྲིས་ན། གནས་ཚུལ་དེ་དག་རྩོམ་རིག་གི་རྭ་བའི་ཕྱི་རོལ་ཏུ་བསྐྲད་
278



འདོད་ཀྱང་སྐྱོད་མི་ནུས་པར་ཐག་གིས་ཆོད། “མི་ནི་རང་བདག་ལས་གཞན་བདག་
མིན”ཟེར། མི་རང་བདག་མ་ཡིན་པར་ཐལ། གཞན་བདག་ཡིན་པའི་ཕྱིར། དེར་
ཐལ། གཞན་དབང་ཡིན་པའི་ཕྱིར། དེར་ཐལ། མིའི་སྐྱེ་བ་དང་འཚོ་ཞིང་གནས་པ།
སྤྱི་ཚོགས་སོགས་ཕྱི་རོལ་ཡུལ་གྱི་དངོས་པོའི་ཆ་རྐྱེན་ལ་ལྟོས་ཤིང་། དེ་དག་ལ་མི་རྟེན་
པའི་རང་དབང་རང་བདག་གི་ནུས་པ་རྡུལ་ཕྲན་ཙམ་ཡང་མེད་པའི་ཕྱིར། ད་ལྟ་ཁྱེད་
ཅག་གི་ཁ་རྒྱལ་མགོ་རྒྱལ་གྱི་ལྟ་བ་དེ་རང་དབང་རང་བདག་མཚོན་པ་ཡིན་བསམས་ཡོད་
ཀྱང་། དོན་གྱིས་ལྟ་བ་དེ་དག་རྒྱ་སེར་གྱི་རྙ་རྙིང་བཙོང་བའི་ཚོང་རར་ལོ་བརྒྱ་ཕྲག་ཁ་
ཤས་སོང་ནས་རྙིང་རུལ་དུ་སོང་ཞིང་། ཁྲོན་པའི་སྦལ་བ་རྣམས་ལ་གསར་བའི་འདུ་ཤེས་
སྐྱེས་པ་ཤ་སྟག་ཡིན་པའི་ཕྱིར། །
ཡང“རྩོམ་གྱི་ལུས་ནི། སྙན་ངག སྒྲུང༌། ཟློས་གར་སོགས་སུ་ཕྱེ་བ་ཡིན་པར་
བཤད་མ་དགོས་མོད། རང་རེས་དགོས་མཁོ་སྤུ་ཙམ་ཡང་མེད་པའི་ཚིག་སྦྱོར་སྟེང་ནས་
ཕྱེ་སྟེ། ལུས་ནི་རེ་ཞིག་འདོད་པ་ཡི། །དོན་གྱི་རྣམ་བཅད་ཚིག་གི་ཕྲེང་། །ཞེས་སོགས་
སྨྲས་ཤིང་། འདིའི་སྟེང་ནས་ཀྱང་གཞུང་ལུགས་འདི་རྗེས་ལུས་ཡིན་པ་མཚོན་ཐུབ”ཟེར།
རྩོམ་ལུས་ལ་སྙན་ཚིག སྒྲུང་གཏམ་ཟློས་གར་སོགས་སུ་ཕྱེ་བ་སྙན་ངག་རྩ་བར་
མེད་པ་མིན་ཏེ། སརྒས་བཅིངས་པ་སྙན་ངག་ཆེ། །ཞེས་པ་སྙན་ངག་དང་། སྔོན་བྱུང་
གཏམ་ལས་གྱུར་བའམ། ཅིག་ཤོས་ལེགས་པ་ལ་བརྟེན་པ། ཞེས་སྒྲུང་གཏམ་སོགས་
དང༌། སྤེལ་མ་ ཟློས་ གར་ ལ་ སོགས་ ཏེ། ཞེས་ ཟློས་ གར་ བསྟན་ པ་ཡིན་ པའི་ ཕྱིར།
གཞུང་ལ་ཞིབ་ཏུ་བལྟ་ཁོམ་ཞིག་ཀྱང་མེད་པར་འོལ་ཚོད་ཀྱིས་སྨྱོ་འགོག་བྱེད་པའི་ཁྲལ་དེ་
སུས་བཀལ།
གཞན་ཡང་མི་ཡི་ལུས་ལ་ཕྲ་ལུས་དང་རགས་ལུས་ཀྱི་ཁྱད་པར་ཕྱེ་ཆོག་ན། རྩོམ་ལ་
གྲུབ་ གཞི་ཚིག་གི་ལུས་ བཅད་ ལྷུག་ སྤེལ་ མ་ དང༌། གྲུབ་ཆོས་ དོན་གྱི་ལུས་ སྙན་ཚིག
སྒྲུང་གཏམ། ཟློས་གར་སོགས་སུ་ཕྱེ་ན་འགལ་བ་ཅི་ཡོད། དེ་གཉིས་སོ་སོར་ཕྱེ་བ་
གཞུང་གི་ཞིབ་ཆ་ཡིན་པར་མ་ཤེས་ནས་རྗེས་ལུས་སུ་མར་བཅད་ན་མཁས་རྟགས་སུ་འགྲོ་
འམ། ཚིག་ལ་བཅད་ལྷུག་སྤེལ་མ་གསུམ་དུ་ཕྱེ་བ་དགོས་མཁོ་སྤུ་ཙམ་མེད་པ་མ་ཡིན་པར་
ཐལ། དགོས་མཁོ་ཤིན་ཏུ་ཆེ་བའི་ཕྱིར། ཚིག་བཅད་ལྷུག་སྤེལ་མ་བྱེད་ཚུལ་མ་ཤེས་ན་
རྩོམ་དང་སྙན་ཚིག་ཇི་ལྟར་འབྲི། དེ་མ་ཤེས་ན་དོན་གསལ་བོ་ཞིག་ཀྱང་སྟོན་མི་ཐུབ་པས།
སྒྱུ་རྩལ་གྱི་ཉམས་ག་ནས་ཐོན། “ང་ཚོའི་ལྕི་འགན་ནི། གཞུང་ལུགས་གསར་བ་་་
གསར་རྐྱང་ཞིག་འཚོལ་རྒྱུ་དེ་ཡིན”ཟེར། དེ་ཡང་རང་གི་རིག་གནས་ཀྱི་གཞི་རྩ་དང་རྒྱུ་
ཆ་སོགས་ལ་གཏན་མི་བརྟེན་པའི་གཞུང་ལུགས་གསར་བ་གསར་རྐྱང་ཞིག་བྱེད་འདོད་པ་
279



ནི་སྟོང་ཧམ་ཙམ་ལས་དོན་ངོ་མར་མི་ནུས་ཏེ། མར་ཁེ་སི། ཉིག་ཏུང་། ཨེ་དབྱིན་ཟི་
ཐན་ སོགས་ཀྱི་གཞུང་ལུགས་ གསར་ བ་ རྣམས་ ཀྱང་ སྔོན་གྱི་རིག་ གནས་ ཀྱི་ རྒྱུན་དང་།
རྟོག་ཞིབ་ཀྱི་གཞི་རྩའི་སྟེང་ནས་བྱུང་བ་ཡིན་པར་མཁས་པ་དེ་དག་གི་རང་གཞུང་ན་གསལ་
བའི་ཕྱིར། “མེ་ལོང་མའི་ནང་ཆེས་དུག་སྐྱོན་ཆེ་བ། ཆེས་མགོ་སྐོར་རང་བཞིན་ལྡན་
པ། ཆེས་རིན་ཐང་མེད་པ་ནི་རྒྱུན་གྱི་སྐོར་འདི་རེད་སྙམ”ཟེར།
མི་ཡི་གོས་དང་རྒྱན་ནི། མི་ཡི་སྤྱི་ཚོགས་ཡར་རྒྱས་སུ་སོང་ནས་ལུས་གཅེར་བུར་
གནས་པའི་དུད་འགྲོའི་ཁྱུ་ལས་ཐ་དད་དུ་དགར་བའི་རྟགས་མཚན་ཞིག་ཡིན་ལ། ཚིག་
གི་རྒྱན་ནི་མི་ཡི་བློ་རྩལ་རིག་གནས་ཆེས་ཆེར་གོང་འཕེལ་དུ་སོང་ནས་དག་ཆ་གསལ་ཆ་
ངེས་ཆ་རྣ་ཆ་མཛེས་ཆ་བརྗིད་ཆ་སོགས་མེད་ཅིང༌། དོན་མཚོན་བྱེད་ཀྱི་ནུས་པ་ཞན་པའི་
གདོད་མའི་ཁ་སྐད་ལས་ཁྱད་ཐོན་པའི་རྟགས་མཚན་ཞིག་ཡིན། དེ་དུག་སྐྱོན་ཡིན་ན།
དུག་སྦྲུལ་བསྟེན་ན་དུག་སྐྱོན་མི་འབྱུང་སྟེ། དེ་ལ་རྒྱུན་མེད་པའི་ཕྱིར། འདོད་ན།
དེ་ལ་དུག་སྐྱོན་ཡོད་དེ། དུག་སྦྲུལ་ཡིན་པའི་ཕྱིར། རྒྱུན་ལ་ཆེས་མགོ་སྐོར་རང་བཞིན་
ལྡན་པ་ཡིན་ན། འདོད་འགྲོ་མ་གཅེར་བུ་ལ་མགོ་སྐོར་རང་བཞིན་མི་ལྡན་པར་ཐལ།
གོས་རྒྱན་མེད་པའི་གཅེར་མོ་ཡིན་པའི་ཕྱིར། འདོད་ན། དེ་ལ་མགོ་སྐོར་རང་བཞིན་
ལྡན་པ་ཡིན་ཏེ། འདོད་འགྲོ་བུད་མེད་ཡིན་པའི་ཕྱིར་དང༌། བུད་མེད་ཕལ་ཆེར་གཡོ་
སྒྱུའི་རང་བཞིན་ཅན་ཞེས་མཁས་པའི་གཞུང་ལས་འབྱུང་བའི་ཕྱིར། ཚིག་གི་རྒྱུན་ཆེས་
རིན་ཐང་མེད་པ་ཡིན་ན། བ་ལང་གི་ངུར་སྐད་ཆེས་རིན་ཐང་ཡོད་པའི་སྙན་ཚིག་ཏུ་ཐལ།
དེ་ལ་ཚིག་རྒྱན་མེད་པའི་ཕྱིར། འདི་ལ་ལན་དོན་མཐུན་རྙེད་དམ། ཚིག་རྒྱན་ཡོད་ན་
སྙན་ཚིག་མིན་པའམ། སྙན་ཚིག་བཟང་པོའི་གྲས་སུ་མི་འགྲོ་ན། རྒྱ་གར་གྱི་ནག་མོའི་
ཁོལ། ཐེ་ཀོར། ཇར་མན་གྱི་ཧེ་ཉེ། ཧྥུ་ཧྲི་ཏེ། དབྱིན་ཇིའི་པེ་ལོན། ཟེ་རད།
ཨོ་རུ་ཟིའི་ཕུ་ཧྲི་ཀིན། རྒྱ་ནག་གི་ལི་པེ། ཏུའུ་ཧྥུ་སོགས་ཀྱི་སྙན་ཚིག་གྲགས་ཆེན་དེ་
རིགས་ཀྱང་སྙན་ཚིག་མ་ཡིན་པའམ། སྙན་ཚིག་བཟང་པོ་མ་ཡིན་པར་འགྱུར་ཞིང་།
དེ་དག་ལ་སྙན་ངག་མཁན་ཆེན་པོ་དང་། དེ་དག་གི་སྙན་ཚིག་ལ་སྙན་ཚིག་ལེགས་ཤོས་
སུ་འདོད་པའི་སྔོན་དང་ད་ལྟར་གྱི་མཁས་པ་ཁྲི་ཁྲི་འབུམ་འབུམ་བ་ལང་དུ་གྱུར་བ་མ་ཡིན་
ནམ། ཡང“རྒྱུན་ཉག་ཉོག་དེའི་ནང་དུ་རུལ་སུངས་ཀྱི་དཔེ། ཉི་མ་དང༌། པདྨ།
ཟླ་བ་དང་ཀུན་ཏ། རྨ་བྱ་དང་འབྲུག་སྒྲ་སོགས་དང༌། ཟོལ་བཅོས་ཀྱི་བསྟོད་པ་སྣ་
ཚོགས་སུ་ཀུན་གྱིས་བཀོལ་ནས་ཚིག་ལྡིག་ཏུ་སོང་བའི་རྒྱ་གར་གྱི་རིག་བྱེད་གཏམ་རྒྱུད་
སོགས་སྙན་ངག་ནང་གང་པས། ད་བར་འཛམ་གླིང་རྩོམ་སྟེགས་སུ་ཁྱེར་ཆོག་པའི་སྙན་
རྩོམ་མི་འབྱུང་ངོ་”ཟེར། །
280



ཉི་མ་ཟླ་བ་དང་ཀུན་ཏ་དང་པདྨ་སོགས་གསལ་ཞིང་འཚེར་བ་མཛེས་ཤིང་ཡིད་དུ་
འོང་བའི་དངོས་པོ་དེ་དག་རུལ་སུངས་ཀྱི་དཔེ་ཡིན་ན། ཁྱེད་ཅག་གི་རུལ་སུངས་མ་ཡིན་
པའི་དཔེ་དེ་གང་ཡིན། གླང་རྫིའི་རྐང་སྣམ། སྤྲང་བོའི་ཞྭ། བཙོན་མའི་གོས། རྭ་
ཕོའི་གླུ། མགྲིན་བཟང་གི་གར། བུད་མེད་ཀྱི་འཕོངས། ཉག་ཉོག་ལྡབ་ལྡིབ་སྨྲས་
པའི་ཆང་འཐུང་གི་ཚིག་སོགས་སྙན་ངག་མཁན་གཞན་གྱིས་བཀོལ་མ་མྱོང་བས་རུལ་
སུངས་ཀྱི་དྲི་མི་བྲོ་ཞིང་ཡིད་མྱོས་པའི་རོ་དང་ལྡན་པར་སྣང་བས་ཁྱེད་ཅག་འཛམ་གླིང་གི་
རྩོམ་སྟེགས་སྟེང་དུ་ཁྱེར་ནས་བཤམས་ན་གྲགས་པའི་བ་དན་སྲིད་རྩེར་གཡོ་བ་ཐོབ་ངེས།
“ སྙན་ངག་ནི་སྐད་ཅིག་སྐད་ཅིག་ལ་འགྱུར་བའི་ཆོས་ཅན་ནང་སེམས་ཀྱི་འགྱུར་བ་དེ།
ཕུན་སུམ་ཚོགས་པའི་ཡིད་བྱེད་བརྒྱུད་ནས་རོལ་མོའི་རི་མོས་སམ་རྟོག་པས་ཚུལ་སྣང་སྟེ།
དེ་ཡང་ཞིབ་འབྲི་མ་ཡིན་ལ། ལད་ཟློས་ནི་དེ་བས་ཀྱང་མིན་པར། གསར་སྐྲུན་དང་།
མངོན་པར་མཚོན་པའི་རྩོམ་གྱི་རྣམ་པ་ཞིག་ལ་ཟེར། དེ་ཡང་མཐའ་གཅིག་ཏུ་གཏན་
ནས་མ་ངེས་སོ”ཞེས་ཟེར། མ་ངེས་མི་གསལ་སྔ་ཕྱི་འགལ་བ་འདུ་བ་ལག་རྗེས་རྐང་བས་
བསུབས་པའི་ཚིག་འདི་དག་གི་སྟེང་ནས་རྩོམ་མཁན་དང་རྩོམ་གྱི་དགོངས་པ་ཇི་འདྲ་བ་
ཞིག་ཡིན་པ་གསལ་བར་བསྟན། གང་ཡིན་འདི་ཡིན་མེད་པའི་ཅེ་རེ་ལོང་། །ཅི་བཤད་
འདི་བཤད་མེད་པའི་བླ་བརྡོལ་བ། །ཞེས་གསུང་བའི་མཚན་གཞི་གསོན་པོ་ཞིག་འདི་ནས་
རྙེད་སོང་། “མིག་སྔར་མཛེས་སྡུག་སྙིང་སྡུག་ཡིད་དབང་འཕྲོགས་པའི་དམར་རྗེན་གྱི་
ལང་ཚོ་མ་འདི (རང་མོས་སྙན་ངག) དྲན་དབང་རྣམས་ཀྱིས་འོས་མིན་གྱི་འཕྱ་སྨོད་དང་།
ལུགས་མིན་གྱི་སྡང་མིག མདོ་མེད་ཀྱི་བཀའ་བཀྱོན་སོགས་གནང་བཞིན་པས། ཁོ་
མོའི་མཚར་སྡུག་གི་ལོ་རྒྱུས་མདོ་ཙམ་གླེང་བར་བྱ”ཟེར། བརྒྱ་བཤད་སྟོང་བཤད་གྱི་
མདོ་རྩ་གང་ཡིན“རུལ་སུངས་མ་ཡིན་པའི” དཔེ་ཁྱད་མཚར་འདིའི་སྟེང་ནས་ད་ཧ་གོ་
སོང༌། དྲན་དབང་རྣམས་ཀྱི་འོས་མིན་གྱི་འཕྱ་སྨོད་དང་། ལུགས་མིན་གྱི་སྡང་མིག
མདོ་མེད་ཀྱི་བཀའ་བཀྱོན་དེ་རིགས་མགོ་བོ་དྲག་ཏུ་གཡུགས་ནས་རྣ་བའི་ཕྱི་རོལ་ཏུ་འཕོ་
བའམ། ཡང་ན་རྣ་གཤོག་སུམ་ལྡེབས་བྱས་ནས་རྣ་ཁུང་ཆོད་ཅིག་དང་ཐུགས་དཀྲུགས་
པའི་བགེགས་སུ་མི་འགྱུར་རོ། །
དེ་འདྲའི་སྙན་ངག་བལྟ་འདོད་ན། མི་ལུས་ཀྱི་རི་མོ་འབྲི་ས། སྨན་ཁང་གི་བྱུང་
ཁོག་ལུས་ཐིག་ཁྲིད་ས། བྱ་དུར་ཆུ་དུར་ཡོད་ས། ལྐོག་ཏུ་ཧྲེ་ཝེ་གློག་བརྙན་སྟོན་ས།
ཞང་ཀང་དང་རྒྱ་སེར་གྱི་སྨད་བཙོང་གསང་ཁང་སོགས་སུ་སོང་ནས་ལྟོས་ཤིག“རང་མོས་
སྙན་ངག” དེ་མི་མང་འཚོགས་ ས་ དང་། ཕ་མ་མིང་སྲིང་ གི་ མིག་སྔར་བཀླགས་ན།
བཀླག་བྱ་དང་ཀློག་མཁན་གཉིས་ལ་བསྔགས་བརྗོད་ཀྱི་བྱ་དགའ་ཐོབ་ཅིང་མེ་ཏོག་གི་ཕྲེང་
281



བ་བསྐོན་པར་ཐེ་ཚོམ་བྱེད་མི་དགོས་སོ། ། ཡང “ རང་རེ་ན་གཞོན་མང་པོ་ཞིག་ལ་སློབ་
སྦྱོང་གི་གོ་སྐབས་ལྡན་ཞིང༌། ལྷག་པར་ཁོ་ཚོས་རྒྱ་ཡིག་སྟེང་ནས་མིའི་རིགས་འཕུར་
བསྐྱོད་ཀྱི་གོམ་སྒྲ་ཚོར་བས་དངངས་སྐྲག་སྐྱེས། འཚུབ་ཤ་ལང་། བློ་སེམས་ཕམ། ཁོ་
ཚོས་ལོ་སྟོང་ཕྲག་འགའི་ལོ་རྒྱུས་དང་ལྡན་པའི་སྲོལ་རྒྱུན་རིག་གནས་ཀྱི་བསླུ་བྲིད་དུག་སྐྱོན་
དང༌། རྒྱུ་དེས་རང་རིགས་ལ་བཟོས་པའི་དུར་ ཁུང་སོགས་ཀྱང་གསལ་ལེར་མཐོང་།
ཁོ་ཚོ་དང་བོ་སྲོལ་རྒྱུན་གྱི་དགྲ་ཟླར་ལངས། ཁོ་ཚོ་ཡང་ཐེངས་དང་བོར་སྲོལ་རྒྱུན་རིག་
གནས་ཀྱིས་ཐ་དད་དུ་བཏང་བའི་ སེམས་ ཅན་ གྱི་ ཚོགས་ ནས་ ཀྲོང་ངེར་ལངས” ཟེར།
འདི་ལྟ་བུའི་ལྟ་བ་དེ་གང་ལས་བྱུང་བའི་ཁུངས་དང༌། དགའ་ཕྱོགས་དང་སྡང་ཕྱོགས་
གང་ཡིན། མི་གང་འདྲའི་གྲལ་དུ་ཐེ་ཡོད་པ་སོགས་དྲི་ཟ་ཁ་འབྱེད་བྱས་པ་བཞིན་རང་
འཕོངས་རྗེན་པར་ཕྱུང་བའི་གཏམ་འདི་དག་རིན་ཐང་ཤིན་ཏུ་ཆེ། དེ་ལྟར་རང་གི་ཤུན་
པགས་རང་གིས་མ་བཤུས་ན། མི་རིགས་ཀྱི་ལ་རྒྱུ་དང་མི་རིགས་ཀྱི་ཤ་ཞེན་ཞེས་པའི་ཁ་
དབྱངས་སྟོང་བ་དེ་སྒྱུ་མ་མཁན་གྱི་འཕྲུལ་བཞིན་མི་མང་བོ་ཞིག་བསླུ་བྲིད་བྱེད་ཉེན་ཆེ།
མི་རིགས་ཀྱི་སྐད་ཡིག་རིག་གནས་དང་། དེ་ལ་རྟེན་ཅིང་འབྲེལ་བར་གནས་པའི་མི་
རིགས་ཀྱི་གོམས་གཤིས་ལྟ་སྤྱོད་སོགས་མེད་ན། མི་རིགས་ཐུན་མོང་མ་ཡིན་པ་དེ་ཤ་མེད་
རུས་མེད། ་ སྲོག་མེད་རྣམ་ཤེས་མེད་པའི་མིང་སྟོང་བ་ཞིག་ཏུ་འགྱུར་འགྲོ་བ་སྤྱི་ཚོགས་
ཚན་རིག་སྨྲ་བའི་མཁས་པའི་ལུང་དང༌། དངོས་སྟོབས་རིགས་པ། འཇིག་རྟེན་གྲགས་
པ། ཉམས་མྱོང་ཚད་མ་ཀུན་ལས་ཤེས་པས། སྲོལ་རྒྱུན་རིག་གནས་མེད་བརླག་ཏུ་
གཏོང་འདོད་པ་ནི། མཐར་གཏུགས་ན་མི་རིགས་རྩ་བ་ནས་མེད་བརླག་ཏུ་གཏོང་བའི་
གནད་དེ་ལ་ཐུག་ཡོད། །
དེ་མིན་རབ་མིན་ཚུལ་གྱི་འཕྲ་འཕྲུལ་རྒྱུ་མཚན་ལྟར་སྣང་ཁ་བརྒྱ་ལྕེ་སྟོང་སྤྲུལ་ནས་
བཤད་ཀྱང་ངན་གཡོ་དེ་བསྒྲིབས་པར་གཏན་མི་ནུས་སོ། །ལྟ་བ་འདིའི་འབྱུང་ཁུངས་རྒྱལ་
ཁབ་ནང་གི་གཡོན་ཐལ་ཆེ་བའི་ལམ་ལུགས་དང་། ཞང་ཀང་གི་ཕྱགས་དར་ཁྲོད་ཀྱི་
འབྱོར་ལྡན་གྲལ་རིམ་གྱི་རང་མོས་ལྟ་བའི་ཕྱགས་ལུད་ལས་མ་འདས་ཤིང་། རྒྱུད་པའི་ཆུ་
མགོ་ང་བརྒྱད་ལོར་བོད་ཀྱི་རིག་གནས་རྩ་མེད་དུ་གཏོང་མཁན་དང་། ཆུ་རྒྱུན་རིག་
གནས་གསར་བརྗེ་སྐབས་ཀྱི་ལོག་སྤྱོད་པ་དང༌། ཆུ་རྔ་ཀླད་ཁོག་མི་གཙང་ཕྱགས་ལུད་
ཀྱིས་བཀང་བའི་དེང་སང་གི་ཨ་གསར་ཆེས་ཉུང་ཤས་ཤིག་གོ ། ཀྲོང་ངེར་ལངས་པའི་
མཐའ་ན་རྒྱབ་སྐྱོར་རོགས་རམ་བྱེད་ཅིང་དབུགས་རྒྱག་བྱེད་མཁན་ཡང་ང་བརྒྱད་ལོ་དང་
རིག་གནས་གསར་བརྗེ་སྐབས་ཀྱི “གསར་བརྗེ་སྔོན་ཐོན་པའི”ཤི་གཤེད་དང་། མང་
མང་གི་མཆིལ་ཐལ་གྱི་རླན་གཤེར་ལས་འཚོ་བའི་རང་རིགས་དང་གཞན་རིགས་ཀྱི “ སྔོན་
282



ཐོན་པ”དེ་རིགས་ཀྱི་ས་བོན་གྱི་སྲིན་བུ་ལས་སུ་ཞིག་ཡོད། “ཁོ་ཚོ་ལ་སྤོབས་པ་དང་ང་
རྒྱལ་ནི་དེ་བས་ཆེ”ཟེར། དེ་བདེན་པར་སྣང་སྟེ། བླུན་སྤོབས་ཡ་ང་བ་དེ་འདྲ་མེད་ན།
གངས་ཅན་རིག་གནས་ལོག་ལོག་གཅིག་ཏུ་བྱས་ནས་སྤོ་ལོ་བཞིན་དུ་རྡོག་འཕེན་བྱེད་ག་ལ་
སྤོབས། དེ་འདྲའི་ལོག་པའི་ང་རྒྱལ་མེད་ན། རྗེ་ཙོང་ཁ་བ་སོགས་མིང་བཟུང་བྱས་པ་
དང༌། མིང་བཟུང་མ་བྱས་པའི་མཁས་པ་ ཐམས་ཅད་ལ་རྐང་རྫིས་བྱེད་ག་ལ་སྤོབས།
དེ་འདྲའི་ལྟ་བ་སྐྱེ་ན “དངངས་སྐྲག” ལོས་སྐྱེས། “འཚུབ་ ཤ་ལངས་ན” ཤེར་སྙིང་
བདུད་བཟློག་བྱོས། “བློ་སེམས་ཕམ་པ”ཁྱེད་ཅག་མིན་ལ་ངེད་ཅག་ཡིན། འདི་འདྲ་
བ་ལ་བློ་སེམས་མི་ཕམ་ན་གང་ལ་ ཕམ། “དུར་ཁུང” དེ་བཟོས་ཀྱང་མ་བཟོས་ཀྱང་།
མི་རེ་ལ་སྐལ་རེ་ཡོད། དུར་ཁུང་མ་བཟོས་ན་དུར་ཁུང་དུ་འགྲོ་མི་དགོས་པའི་ཆོས་ཉིད་
ཟབ་མོ་ད་རེ་ཐོས་པས་སྐལ་བ་བཟང་། “ཁོ་ཚོའི་ཡིད་ཀྱི་ཆལ་ཆིལ་གྱི་རྦ་ཀློང་དེ་འཆིང་
བཅིངས་སྙན་ངག་གི་རྫིང་བུར་ཤོང་བ་མིན”ཟེར། ངས་བལྟས་ན་རྡུལ་ཕྲན་མཚོན་ཆ་
བཀོལ་ནས་གངས་རི་རྭ་བ་སོགས་འབར་འབུར་བཀག་འགོག་ཐམས་ཅད་ལེབ་ལེབ་བདེ་
བདེ་མ་བྱས་ན་གངས་ལྗོངས་ཀྱི་ནམ་མཁའ་བར་སྟོང་དོག་མོ་འདིར་ཡང་ཤོང་དཀའ་བ་
འདྲ། བོད་སྐད་བོད་ཡིག་གི་རྩམ་ཁུག་ཆུང་ཆུང་ནང་དུ་ཇི་ལྟར་ཤོང་། “རྒན་པ་
རྣམས་ཀྱིས་འདོན་མི་ཤེས་པ་དང་། ལོངས་སྤྱོད་མི་ཤེས་པ་ནི། ཁོ་རང་ཚོའི་དུས་ཡུན་
རིང་བོ་ཞིག་གི་ནང་དུ་བརྟན་ཆགས་སུ་གྲུབ་པའི་སེམས་ཁམས་དེ་མ་བསྒྱུར་བའི་སྐྱོན་
རེད”ཟེར། ལོ་སུམ་ཅུའི་རིང་འདིར་མི་རིགས་ཀྱི་སེམས་ཁམས་བསྒྱུར་ཕྱིར་ཞི་དྲག་གི་
ཐབས་ཡོད་ཡོད་མ་བཀོལ་བ་གཅིག་ཀྱང་མེད། འོན་ཀྱང་མི་ཡོད་ཚད་ཀྱི་མི་ཡི་རང་
བཞིན་དེ་ནོར་སྐྱོང་དུ་བསྒྱུར་དཀའ་བར་འདུག གལ་ཏེ་བསྒྱུར་ཐུབ་ན་མི་གཙང་རྙིང་
སྐྱུགས་ལ་བདུད་རྩི་རོ་བརྒྱ་བའི་འདུ་ཤེས་སྐྱེ་ཞིང་། དུད་འགྲོའི་སྐད་ཀྱང་ཉན་ཤེས་ཤིང་
བཤད་ཤེས་པར་འགྱུར་བར་ཐེ་ཚོམ་མེད་དོ། །འོན་ཀྱང་དེ་འདྲ་ཞིག་ཏུ་མི་འགྱུར་བའི་
སྨོན་ལམ་དུས་གསུམ་རྒྱལ་བ་སྲས་བཅས་ཀྱི་སྤྱན་སྔར་ཡང་ནས་ཡང་དུ་འདེབས་སོ། །
“བོད་ལ་ལོ་རྒྱུས་ཐོག་ལོ་སྟོང་ཕྲག་གསུམ་ལ་མི་ཡི་སྙན་ངག་བྱུང་མ་མྱོང”ཟེར། བོད་ཀྱི་
ལོ་སྟོང་ཕྲག་གསུམ་གྱི་ལོ་རྒྱུས་ཡིག་ཚང་ཤོག་ལྷེ་གཅིག་ཀྱང་མ་ཆད་པར་བལྟས་ཚར་ནས་
དེའི་ནང་དོན་ལྷག་མ་མེད་པར་ཐུགས་སུ་ཆུད་ཅིང༌། ཕར་སྣེ་ཚུར་སྣེ་རང་གི་བུད་མེད་
ཀྱི་ལྟོ་བའི་གཉེར་མ་བཞིན་དུ་རྒྱུས་ལོན་པའི་སྔ་ན་མེད་པའི་མཁྱེན་རྒྱ་ཅན་ལགས། ལོ་
སྟོང་ཕྲག་གསུམ་གྱི་རིང་ལ་མི་ཡི་སྙན་ངག་བྱུང་མ་མྱོང་ན། དུད་འགྲོའི་སྙན་ངག་རེ་བྱུང་
ཨེ་མྱོང་། ཁྱེད་ཅག་འདི་ལྟ་བུའི་གཡུང་བོ་ཀླ་ཀློའི་རིགས་སུ་སྐྱེ་བ་བླངས་པ་ཅིས་མ་ཉན།
གངས་ཅན་རིག་གནས་ལ་འཇོག་པའི་གཙུག་ནོར་དུ་བརྩི་བའི་རྒྱ་གར་ནག་སེར་གསུམ་གྱི་
283



མཁས་པ་གླིང་བདུན་གྱིས་ཁྱབ་པ་དེ་དག་ཐམས་ཅད་གླེན་པ་ ཤ་ སྟག་ཡིན་པར་འདུག
“ལམ་སྟོན་པའི་སྒྲོན་མེ་སྙན་ངག་མེ་ལོང་འཆུགས་སོང་། སྙན་ངག་མེ་ལོང་ཁྲིད་པས་
སྙན་ངག་ལ་ནོར་འཁྲུལ་བྱུང་སོང”ཟེར། དེ་འཆུགས་ན་གང་དུ་འཆུགས། དེ་ནོར་ན་
གང་དུ་ནོར། རྐུན་མ་འཛིན་པ་ལ་རྐུན་རྫས་ཕྱུང་བ་བཞིན་འཁྲུལ་མེད་ཀྱི་རྟགས་འགོད་
དགོས་ཏེ། རྫུན་གླེང་བཏབ་པས་ནུས་པ་ཅི་ཡོད། ། ལོང་བས་ཉི་ཟླ་ལ་འོད་མེད་ཟེར་ན་
ཉི་ཟླ་ལ་འོད་ངོ་མ་མེད་པར་འགྱུར་འགྲོ་འམ། མུན་ནག་ལ་དགའ་བའི་འབྱུང་པོ་རྣམས་
ཉི་འོད་ལ་སྡང་ན་ཉི་འོད་སྐྱོན་ཅན་ཉེས་ཅན་དུ་འགྱུར་རམ་ཅི། “ཚངས་དབྱངས་རྒྱ་
མཚོའི་ མགུར་ འཛམ་ གླིང་ ན་ གྲགས་ ཆེ་ བ་ དེ་ནི་ མེ་ ལོང་ ལ་ བསྟན་ པ་ མ་ རེད” ཟེར།
འཇིག་རྟེན་གྱི་མི་ཐམས་ཅད་དུད་འགྲོ་མིན་པས་རྫུན་མ་གཏམ་ལྟོས་ཤིག རང་བཞིན་
བརྗོད་པའི་རྒྱན། སེམས་པ་ཕར་ལ་ཤོར་ནས། །མཚན་མོ་གཉིད་ཐེབས་གཅོག་གིས། །
ལྟ་བུ་དང༌། དཔེ་རྒྱན། མི་ཆེན་དཔོན་པོའི་སྲས་མོ། །ཁ་འབྲས་མཚར་ལུགས་བལྟས་
ན། ། ཁམ་ སྡོང་ མཐོན་ པའི་ ཚེ་ ནས། ། འབྲས་ བུ་ སྨིན་ པ་ འདྲ་ བྱུང་། ། ལྟ་ བུ་ དང༌།
གཟུགས་ ཅན་གྱི་རྒྱུན། རང་སེམས་ཁ་བཏགས་དཀར་བོ། ། ནག་ནོག་མེད་པ་ཞུས་
ཡོད། ། མི་ སེམས་ སྣག་ཚའི་རི་མོ། ། འབྲི་འདོད་ཡོད་ ན་ ཕྲིས་ ཤོག ། ལྟ་བུ་དང༌།
འགོག་པའི་རྒྱན། སྟོབས་ལྡན་ཧ་ལོའི་མེ་ཏོག ། མཆོད་པའི་རྫས་ལ་ཕེབས་ན། །གཡུ་
སྦྲང་གཞོན་ནུ་ང་ཡང༌། ། ལྷ་ཁང་ནང་ལ་ཁྲིད་དང་། །ལྟ་བུ་དང་། ཕྲ་མོའི་རྒྱུན། སོ་
དཀར་ལྤགས་པའི་འཛུམ་མདངས། །བཞུགས་གྲལ་སྤྱི་ལ་བལྟས་ན། །མིག་ཟུར་ཕྲ་མོའི་
སྒྲིལ་མཚམས། ། གཞོན་པའི་གདོང་ལ་བལྟས་བྱུང༌། ། ལྟ་བུ། སྲིད་པ་ཅན་ གྱི་ རྒྱུན། །
མ་སྐྱེས་ཨ་མའི་ཞལ་རས། །ཡིད་ལ་འཁོར་འཁོར་བྱས་བྱུང་། །ལྟ་བུ་དང༌། ཕུལ་བྱུང་གི་
རྒྱན། ཕོ་གཞོན་རྒས་པའི་ལུས་པོ། །ལྷོ་གཞུ་ལས་ཀྱང་གྱོང་བ། །ལྟ་བུ་དང་། དགའ་
བའི་རྒྱུན། སྨན་ཤར་སྐྱེ་འབྲས་མཚར་ལ།. །ཇ་ཆང་འདོད་ཡོན་འཛོམས་པ། ། ཤི་ནས་
ལྷ་ལུས་བླངས་ཀྱང༌། །འདི་ལས་དགའ་ངེས་མི་འདུག ། ལྟ་བུ། རབ་བཏགས་ཀྱི་རྒྱུན།
ལོ་ཡག་ལྗང་བའི་ཐུགས་ལ། །སྦྲང་ཆར་སིལ་བ་འདོད་གི ། ལྟ་བུ་དང་། ཉམས་ལྡན་
གྱི་རྒྱུན། རང་ལ་དགའ་བའི་བྱམས་པ། །གཞན་གྱི་འདུན་མར་བླངས་སོང་། ། ཁོག་
ནད་སེམས་པའི་གཅོང་གིས། །ལུས་པོའི་ཤ་ཡང་སྐམ་སོང་། ། ལྟ་བུ་དང་། བསྙོན་དོར་
གྱི་རྒྱན། བུ་མོ་ཨ་མར་མ་སྐྱེས། །ཁམ་པའི་ཤིང་ལ་སྐྱེས་སམ། །ལྟ་བུ། བསྡུས་བརྗོད་
ཀྱི་རྒྱན། སྙིང་ཐུབ་ཡིད་འཕྲོག་ལྷ་མོ། །རྔོན་པ་ང་རས་ཟིན་ཀྱང་། །དབང་ཆེན་མི་ཡི་
དཔོན་པོ། །ནོར་བཟང་རྒྱལ་ལུས་འཕྲོགས་སོང་། །ལྟ་བུ་དང༌། སྒྲ་རྒྱན། ཆུ་མོ་མར་
འགྲོ་ཤར་ཤར་། ། ཞེས་དང་། ཡིད་ལ་ཝལ་ལེ་ཝལ་ལེ། །ཞེས་དང་། ཡིད་ལ་འཁོར་
284



འཁོར་བྱས་བྱུང་། །ལྟ་བུ་སོགས་མགུར་གླུ་ཡོངས་རྫོགས་ཚིག་རྐང་རེ་རེ་བཞིན་མེ་ལོང་
མའི་རྒྱན་སོ་སོ་དང་འབྱོར་ཚུལ་ངོ་སྤྲོད་བྱས་ཆོག་ཀྱང་། བློ་དང་ལྡན་ན་ཚིག་གཅིག་གིས།
ཚིག་བརྒྱ་དག་ནི་ཤེས་པར་འགྱུར། ཞེས་པ་ལྟར། མཚོན་རྟགས་ཙམ་ལས་མ་སྤྲོས་
སོ། །འདི་ལས“ཚངས་དབྱངས་རྒྱ་མཚོའི་མགུར་གླུ་མེ་ལོང་ལ་བསྟུན་པ་མ་རེད”ཅེས་
པའི་རྫུན་ཕུགས་བརྟོལ་ཨེ་སོང་། དེ་ལས་བཤད་ཐམས་ཅད་ཀྱི་ཆུ་བུར་བརྡོལ་བའི་རང་
བཞིན་དེ་གསལ་མེ་སོང་། །
“སྙན་ངག་གི་གཙོ་བོ་བརྗོད་བྱ་ཡིན། རྒྱུན་གཙོ་བོ་མིན”ཟེར། སྙན་ངག་གི་
གཙོ་བོ་བརྗོད་བྱ་ཡིན་ན། ཕལ་བ་ཅི་ཡིན། ཕལ་བ་མེད་ན་གཙོ་བོ་ཟེར་དོན་ཅི་ཡིན།
ཕལ་བ་ཚིག་རྒྱན་ཡིན་ན། ཆེས་དུག་སྐྱོན་ཆེ་བའི་ཆེས་མགོ་སྐོར་རང་བཞིན་ལྡན་པའི་
ཆེས་རིན་ཐང་མེད་པའི་ཚིག་རྒྱན་དེ་རིགས་གཙང་ཕྱགས་མི་བྱེད་པའི་འགལ་འཁྲུལ་མི་
འབྱུང་ངམ། ཕལ་བ་ཞེས་པ་ཚིག་རྒྱུན་མིན། རྗོད་བྱེད་ཀྱི་ཚིག་ཡིན་ཟེར་ན། རྗོད་
བྱེད་ཀྱི་ཚིག་ཡིན་ན། ཚིག་རྒྱུན་མ་ཡིན་པ་མེད་དེ། རྗོད་བྱེད་ཀྱི་ཚིག་ལ་རིགས་དང་བྱ་
བ་ཡོན་ཏན་རྫས་བཞི་གང་རུང་སྟོན་པས་ཁྱབ་པའི་ཕྱིར་དང་། རྒྱུན་ལ་གསལ་བྱེད་
མཛེས་བྱེད་ཀྱི་ཁྱད་ཆོས་གཉིས་ཡོད་པ་ལས། ཁྱད་ཆོས་དང་པོ་མ་འཛོམས་ན་དོན་
གསལ་བར་སྟོན་མི་ནུས་ཤིང་། ཁྱད་ཆོས་གཉིས་པ་མ་འཛོམས་ན་སྒྱུ་རྩལ་གྱི་ཉམས་མི་
ཐོན་པས་དོན་སྟོན་པའི་ཚིག་ལ་རྒྱུན་གྱི་ཁྱད་ཆོས་གཉིས་པོ་གང་རུང་ཡོད་པས་ཁྱབ་པའི་
ཕྱིར། དེས་ན་ཚིག་རྒྱན་ལ་སྐྱོན་བརྒྱབ་བརྒྱབ་ནས་མཐར་སྐྱོན་རྒྱུག་མཁན་རང་ཉིད་
ཀྱང་སྐྱོན་དེ་ལས་གྲོལ་མི་ཐུབ་པ་ནམ་མཁའི་ཕྱི་རོལ་དུ་འཕུར་འདོད་ཀྱི་བྱེའུའི་དཔེར་མ་
སོང་ངམ། ཡང“ སྙན་ངག་གི་མཚན་ཉིད་ནི་རང་རེའི་མཁས་དབང་རྣམས་ཀྱིས་རྣ་བར་
སྙན་ཞིང་ཡིད་འཕྲོག་པའི་ཚིག་ཟེར་བ་གཏན་ནས་མི་འགྲིག་ཅིང་། འཛམ་གླིང་གི་་
མཁས་པ་ཡོད་དོ་ ཅོག་ལ་ གཅིག་མཐུན་ གྱི་ལྟ་ཚུལ་ཞིག་ ད་ལྟའི་བར་བྱུང་མེད”ཟེར།
འཛམ་གླིང་གི་མཁས་པ་ཀུན་ལ་ལྟ་ཚུལ་གཅིག་མཐུན་མེད་ན། རང་རེའི་མཁས་པ་
རྣམས་ཀྱི་ལྟ་ཚུལ་དེ་གཏན་ནས་མི་འགྲིག་པའི་རྒྱུ་མཚན་ཅི་ལས་ཤེས། ཁྱེད་ཅག་གིས་
བཞག་པའི་སྙན་ངག་གི་མཚན་ཉིད་དེ་ཡང་དག་ཡིན་པའི་རྒྱུ་མཚན་ཅི་ཡོད། མཚན་
ཉིད་ དེ་ གཞིར་ བྱས་ ནས་ གཞན་ དག་ སུན་ འབྱིན་ པའི་ རྡོ་ རྗེ་ གཏན་ ཚིགས་ ཅི་ ཡོད།
ལྐུགས་པའི་བརྟུལ་ཞུགས་མི་འཛིན་པར་ལན་སློགས་ཤིག ཡང “ཚིགས་བཅད་རྒྱུན་
བཅིངས་མ་ཞིག་སྙན་ངག་ཡིན་མིན་བརྟགས་པའི་ཐབས་བཀོད་ཡག་ཤོས་ནི། དེ་རྒྱལ་
ཁབ་གཞན་ཞིག་གི་སྐད་གྱི་ལྷུག་རྩོམ་དུ་བསྒྱུར་རྒྱུ་དེ་ཡིན་ལ། གལ་ཏེ་བསྒྱུར་རྗེས་སྔར་གྱི་
ཚིགས་བཅད་ཀྱི་དུང་ཞེན་གྱི་སྟོབས་ཤུགས་གཞི་ནས་ཡལ་འདུག་ན། ཚིགས་བཅད་དེ་



ནི་སྙན་ངག་མ་ཡིན་ནོ”ཟེར། དེ་ནི་ཤིན་ཏུ་མ་ངེས་ཏེ། རྒྱུའི་སྙན་ཚིག་སྒྱུར་མཁན་
གྲགས་ཆེན་ཀོ་མོ་རོ་ནས“ སྙན་ཚིག་ནི་ཉམས་ཇི་ལྟ་བ་བཞིན་བསྒྱུར་མི་ཐུབ་པའི་རྩོམ་
རིགས་ཤིག་ཡིན”ཞེས་གསུངས་པའི་ཕྱིར། “སྐུ་ཞབས་རྣམས་གོང་སེང་གི་དུས་སུ་གོང་
གི་ཐབས་འདི་བེད་སྤྱད་ནས་ང་ཚོའི་སྙན་ཚིག་ལ་ཚོད་ལྟ་བྱས་ཆོག དེས་ཁྱེད་ཅག་ལ་བློ་
ཡུལ་ལས་འདས་པའི་ལྟད་མོ་བསྟན་ཡོང་”ཟེར། བཀའ་དྲིན་ཆེ། ངེད་ཅག་གིས་ཚོད་
ལྟ་ཡང་ཡང་བྱས། ད་དུང་ཡང་བྱེད་ངེས། རྣམ་འགྲེལ་ལས། མཐོང་དང་མ་མཐོང་
དངོས་པོ་ཡི། ། དོན་དེ་དག་ལ་མངོན་སུམ་དང་། ། རྗེས་སུ་དཔག་རྣམས་གཉིས་ཀྱིས་
ཀྱང༌། ། གནོད་མེད་འདི་ཡི་མི་བསླུ་བའོ། ། ཞེས་དང་། ཡིད་ཆེས་ཚིག་ནི་མི་བསླུ་་་་
བའི། །སྤྱི་ལས་རྗེས་སུ་དཔག་པ་ཉིད། །ཅེས་གསུངས་པ་ལྟར། ཁྱེད་ཅག་གིས་གོང་དུ་
བསྟན་པའི་ལྟ་བ་དང་རྟོགས་པ། དགའ་ཕྱོགས་དང་སྡང་ཕྱོགས། རང་བཞིན་དང་
རྣམ་པ། རྒྱུ་དང་འབྲས་བུ། ཚིག་དང་དོན་སོགས་ཀྱི་མངོན་འགྱུར་སྐོར་ལ་མངོན་
སུམ་དང༌། ལྐོག་གྱུར་ལ་རྗེས་དཔག་དང༌། ཤིན་ཏུ་ལྐོག་གྱུར་ལ་ངག་སྨྲ་བ་བོའི་ཆ་
ནས་དང་། རང་ཚིག་སྔ་ཕྱི་དངོས་ཤུགས་འགལ་བ་ཡོད་མེད་སོགས་ཀྱི་ཆ་ནས་རགས་
ཙམ་དཔྱད་པས་གོང་དུ་ཕྱོགས་ཙམ་བརྗོད་པ་ལྟར་གྱི“བློ་ཡུལ་ལས་འདས་པའི་ལྟད་མོ་”
རྔོ་ཐོགས་པ་མཐོང་ངོ༌། །དཔའ་རིས་རབ་གསལ་ཚང་གིས། ཀུན་རྟོག་ངོན་པའི་ཤ་འོད་
བརྡོལ་བ་ལས། །མི་གཙང་རྩ་བུར་བཀྲམ་པའི་མྱ་ངམ་ཐང་། །ཤེས་ལྡན་ཡི་གར་མི་འོང་སྐྱོ་
བའི་ཡིད། །ལ་གོར་བཞུད་ལས་མིག་གིས་འཚོ་མ་ཡིན། ། གསུངས་ཀྱང་། བདག་གིས་
ཁོང་གི་གསུངས་མ་བརྩིས་པར་མྱ་ངམ་ཐང་དེར་ཅུང་ཟད་འཚོམ་ནས་མིག་གི་བྱ་ར་བྱས་
པས་སྔ་ན་མེད་པའི་ལྟད་མོ་མཐོང་སོང༌། རེ་ཞིག་མཇུག་རྫོགས་པར་བྱ་བའི་གཏམ་དུ་
སྨྲས་པ་འདི་སྐད་དུ། སྒོ་ངའི་མཐིལ་ནས་ནམ་མཁའི་ཚད་འཇོག་དེ། །རང་སྣང་ཆུ་བུར་
སབ་སིབ་བརྡོལ་བའི་འཕྲུལ། ། སྤུ་མེད་པགས་བྱེའུ་འཕུར་ལྡིང་གཡོ་བའི་གར། །རང་གི་
རིགས་མཐུན་ཁྱུ་ལ་མཚར་བ་ཙམ། །རིན་ཆེན་སྒྲོན་མེ་ཐབས་ཀྱིས་མ་བསད་ན། །འབྱུང་
བྱ་ཕོ་མོ་དགའ་མགུར་སྤྱོད་དཀའ་བས། ། ལོག་སྲེད་མྱོས་འགྱུར་སྙིང་གི་སྟོབས་བསྐྱེད་
ནས། །ངོ་ཚའི་སྨད་གོས་སྐ་རགས་བཀྲོལ་ལམ་ཅི། །མི་རིགས་རིག་གནས་དོན་གཅིག་མ་
ཡིན་པས། ། མི་རིགས་མི་དགོས་ཞེས་པའི་དོན་མིན་ཟེར། །དྲན་རིག་རྣམ་ཤེས་བླ་སྲོག་
དབུགས་ཆད་ན། །བེམ་རོ་བྱ་ཁྱིའི་ཟས་དེ་ཡོད་ཀྱང་ཅི། ། ཕ་མེས་རུས་རྐང་རྙིང་རུལ་ཡིན་
ཟེར་ནས། ། གྲི་ཡིས་བཏོན་ཏེ་རིང་དུ་དོར་བའི་ཤུལ། །གསར་བ་གསར་རྐྱང་ལྕགས་ནག་
ཚབ་མ་ཞིག །འཇོག་གོ་ཞེས་པ་ཀླད་མེད་སྙིང་མེད་གཏམ། །རྙིང་བ་ཀུན་སྤངས་གསར་
པ་བཙལ་དགོས་ན། ། ཕ་མ་དང་ནི་ཁྱིམ་ཐབས་རྙིང་བ་སྤོངས། །དེ་དག་ཉིན་རེ་ཉིན་རེར་
286



གསར་བ་ཚོལ། །དེ་ལྟ་མིན་ན་གསར་བ་གསར་རྐྱང་དཀའ། །ཁོ་བོ་རྙིང་བ་དག་ལ་ཆགས་
ཞེན་དང་། ། གསར་སྐྱེས་དངོས་པོ་དག་ལ་སྡང་བའང་མིན། །གསར་རྙིང་སྟེང་ནས་
བཟང་ངན་ཕྱེ་བ་དེ། །ཚན་རིག་རང་བཞིན་རྡུལ་ཙམ་མེད་པ་མཐོང་། ། ཁོ་བོ་རྩོད་པའི་
ལས་ལ་དགའ་བ་མིན། །ཁ་རོག་སྡོད་པའི་ཡོན་ཏན་མི་ཤེས་མིན། །ངན་རྟོག་ཐལ་གཙུབ་
ཀུན་གསལ་བུ་མོའི་གདོང༌། །བསྒྲིབས་པ་མ་བཟོད་བདུད་རྩིའི་ཆར་འདི་ཕབ། །དགག་
ཡུལ་གང་ཡིན་ངོས་བཟུང་མ་བྱས་པར། ། ཁྲོམ་དཀྱིལ་བཀའ་བསྒོ་བྱེད་པའི་འཐོར་འབྲུའི་
ཚུལ། །གང་ལ་ཕོག་ན་དེ་ཡི་ལོག་རྟོག་ནད། །དྲུངས་འབྱིན་ཡང་དག་ཤེས་པ་སྐྱེད་པར་
ངེས།།
287



བོད་ཀྱི་རྩོམ་རིག་རིག་གནས་སོགས་ལས་འཕྲོས་
པའི་གཏམ་ལྷག་བསམ་དབྱར་རྔ།
ཉེ་ལམ་ལོ་བཅུ་ཡར་མར་འདིའི་ནང༌། གངས་ཅན་ས་ཡི་ཐིག་ལེ་མདོ་དབུས་་
གཙང་གསུམ་གྱི་ཡུལ་གྲུ་ཀུན་ཏུ། བོད་མི་རིགས་ཀྱི་ངོ་མཚར་རྨད་དུ་བྱུང་བའི་ཁྱད་ཆོས།
སྐད་ཡིག་རྩོམ་རིག་རིག་གནས། ཆོས་ལུགས་ཡུལ་སྲོལ་གོམས་འདྲིས་སོགས་དྲོ་འཇམ་ཉི་
འོད་ཀྱིས་རེག་པའི་དཔྱིད་ཀྱི་སྤང་ལྗོངས་བཞིན་དུ། ཉམས་པ་སོར་ཆུད་གནས་པ་གོང་
འཕེལ། སྔར་མེད་གསར་སྤེལ་གྱི་འདུ་འགོད་རྦ་རླབས་འཁྲིགས་པས་ཕུན་ཚོགས་དཔལ་
ཡོན་ནེའུ་གསིང་མེ་ཏོག་སྔོ་མེར་ཁྲ་ལེར་འཕྱུར་ཅིང་། ཕན་བདེ་དྲི་བསུང་ཕྱོགས་ཀུན་ཏུ་
ཁྱབ་པས། ཤེས་ལྡན་ཡིད་ཀྱི་བུང་བ་དགའ་བའི་གར་དང་མྱོས་པའི་དབྱངས་ཀྱིས་རོལ་
བ་མ་བཅོས་ལྷུན་གྲུབ་ཀྱི་ཚུལ་དུ་སྣང་ངོ་། །
དེ་ཡང་འཛམ་གླིང་འཛིན་མའི་ཏོག་ཏུ་གྱུར་པའི་མཐོ་སྒང་ཁ་བ་ཅན་དུ་གནས་པའི་
བོད་མི་རིགས་འདི་ནི་དངོས་གནས་རླབས་ཆེན་གྱི་མི་རིགས་ཤིག་ཡིན་པར་རྒྱལ་ཁབ་ཕྱི་
ནང་གི་གཟུར་གནས་རྟོགས་ལྡན་སྐྱེས་བུ་ཀུན་གྱིས་མགྲིན་གཅིག་ཏུ་ཁས་ལེན་གྱིན་ཡོད་ལ།
རླབས་ཆེན་ཡིན་པའི་རྒྱུ་མཚན་ཡང་ས་མཐོ་ལ་མཁའ་དབུགས་བསིལ་ཞིང༌། གནམ་ས་
ཤིན་ཏུ་འཁྱགས་པའི་གནས་ཁྱད་པར་ཅན་ཞིག་ཏུ་གནས་ཤིང་མི་རྒྱུད་མཆེད་སྔ་ཞིང༌།།
གནའ་སྔ་མོ་ཞིག་ནས་རང་བྱུང་དང་སྤྱི་ཚོགས་ལས་བྱུང་བའི་དཀའ་ངལ་བསམ་ཡུལ་ལས་
འདས་པ་ཁྱད་དུ་བསད་ནས། རང་གི་བློ་རྩལ་དང་སྙིང་སྟོབས་ལས་གཞན་དང་ཐུན་
མོང་མ་ཡིན་པའི་ཁྱད་ཆོས་མང་པོའི་ལྟ་སྤྱོད་དང་། འཚོ་བའི་གནས་སྲོལ་རིག་འཕྲུལ་
དངོས་རྫས་རྒྱ་ཆེ་ལ་མང་བ། གཟི་འོད་ལྷང་ངེར་ལྷམ་མེར་འབར་བ་ཞིག་འཛམ་གླིང་
ཡངས་པའི་སྤྱི་ནོར་དུ་བསྐྲུན་སྤེལ་བྱས་ཡོད་པ་དེ་ལ་ངོས་འཛིན་བྱེད་ཀྱིན་ཡོད། བོད་ཀྱི་
མི་ཡི་འགྲོ་བ་ཆགས་ཤིང་མཆེད་པའི་ལོ་རྒྱུས་སྔ་བའི་ཐད་ནས་བཤད་ན། སྤྲེའུ་བྱང་ཆུབ་
སེམས་དཔའ་དང་བྲག་སྲིན་མོ་ལས་མི་རྒྱུད་མཆེད་པ་དེ་མི་ལོ་འབུམ་ཕྲག་མང་པོའི་སྔོན་
རོལ་དུ་བྱུང་བའི་སྤྲ་ནས་མིར་གྱུར་པའི་དུས་རབས་ཀྱི་གནས་ཚུལ་ཞིག་ཡིན་ལ། བོད་
རྒྱལ་གཉའ་ཁྲི་བཙན་པོ་བྱོན་པའི་ལོ་ཚིགས་རྒྱལ་རབས་གསལ་མེ་ལྟར་ན་སྲོང་བཙན་སྒམ་
288



པོའི་འཁྲུངས་ལོ་ནས་ཡར་རྩིས་པའི་ལོ་བདུན་བརྒྱ་སོ་གཉིས་དང་། དེབ་དམར་ལྟར་ན་
དེའི་བར་ལ་ལོ་བརྒྱུད་བརྒྱ་དང་བཅུ། སྟག་ཚང་རྫོང་བའི་རྒྱུ་བོད་ཡིག་ཚང་ལྟར་ན་དེའི་
བར་ལ་ལོ་སྟོང་དང་ཆིག་བརྒྱ་བདུན་སོང་། ལོ་ཚིགས་དེ་དག་གང་བདེན་གང་མི་བདེན་
ཐག་གཅོད་དཀའ་མོད། དེའི་ནང་གི་ལོ་གྲངས་མང་བའི་ལུགས་དང་ཉུང་བའི་ལུགས་
གཉིས་ཀྱི་བར་གྲངས་དང་། དེབ་དམར་སོགས་ཀྱི་ལོ་ཚིགས་ལྟར་ན་མ་མཐའ་ཡང་སྤྱི་ལོ་
སྔོན་ནས་ཡར་རྩིས་པའི་ལོ་སུམ་བརྒྱ་ཡར་མར་གྱི་མཚམས་དེ་ཞིག་ལ་ཁེལ། དེའི་དབང་
དུ་བཏང་ན། རྒྱ་ནག་གི་ཀྲན་ཀློའི་དུས་རབས་ཀྱི་དཀྱིལ་ཙམ་ལ་འབབ། གཉའ་ཁྲི་
བཙན་པོའི་སྔོན་ལ་གནོད་སྦྱིན་དང་། བདུད་དང༌། སྲིན་པོ་སོགས་སུ་མིང་བཏགས་
པའི་རྒྱལ་རབས་བཅུ་དང༌། ཕྱིས་བོད་ཀྱི་སྲིད་དབང་འཛིན་མྱོང་ཞིང༌། དེའི་ནང་གི་
གོང་ནས་མར་རྩིས་པའི་རྒྱལ་རབས་བདུན་པ་མ་སངས་རུས་དགུའི་རྒྱལ་རབས་དེ་བོན་གྱི་
ཡིག་ཚང་ལས་བྱུང་བའི་བོད་གནའ་རབས་ཀྱི་ལོ་རྒྱུས་ལྟར་ན། བོད་ཀྱི་མི་རྒྱུད་མ་སངས་
ལས་མཆེད་པ་དང་། གནའ་དུས་མ་སངས་སྒྲུང་ཟེར་བའི་གཏམ་རྒྱུད་ཀྱང་ཡོད་པར་
སྣང་ལ། རྒྱ་ནག་དབྱིན་ཧྲང་དུས་ཀྱི་རུས་བྱང་ཡི་གེར《མ་སྤྱང»ཞེས་པའི་མིང་འཁོད་
ཡོད་ལུགས་ལ་བལྟས་ན། ་མ་སངས་དུས་རབས་ནི་རྒྱ་ནག་གི་དབྱིན་ཧྲང་རྒྱལ་རབས་
དང་དུས་མཉམ་ཞིང་། སྤྱི་ལོ་སྔོན་ལ་ཡར་རྩིས་ན་ལོ་སྟོང་དང་བདུན་བརྒྱ་ལས་འཕྱིས་མི་ ་
སྲིད། མ་སངས་དང་མ་སྤྱང་། ཡུལ་སྐད་ཀྱི་སྒྲ་འདོན་སྟངས་ཀྱི་ཁྱད་པར་ཙམ་ལས་
དོན་གཅིག་ཡིན་ཏེ། དཔེར་ན། རི་སྤྱང(སྤྱང་ཁུ)ལ་རི་བསང་དང་། སྤྱང་པགས་
ལ་བསང་པགས་དང་། སྤྱང་ཆུ་ལ་སངས་ཆུ་ཟེར་བ་ལྟ་བུའོ། །སྤྱང་ཞེས་པའི་སྒྲ་དེ་ཡུལ་
སྐད་ཀྱི་ཁྱད་པར་དང་ཡིག་མཁན་རྣམས་ཀྱིས་རང་དགར་བྲིས་པ་ལས། སྐྱུང་། ལྕང་།
ལྗང་། འཇང་། བསང་སོགས་ཡིག་གཟུགས་མི་འདྲ་བ་སྣ་ཚོགས་བྱུང་ཡང་། དོན་
སྟེང་དུ་གཅིག་ཡིན་ཚུལ་ཤེས་ན། མིང་དེ་དག་དང་འབྲེལ་བའི་ལོ་རྒྱུས་ཀྱི་འབྲེལ་བ་མང་
པོ་ཞིག་ཤེས་ཐུབ། སྤྱང་ཞེས་པ་དེ་བོད་དང་རིགས་གཅིག་ཡིན་པ་རྒྱའི་ཡིག་ཚང་མང་
པོར་བྱུང་ཞིང་། དེང་དུས་ཀྱི་ལོ་རྒྱུས་སྨྲ་བ་དུ་མའི་རྩོམ་ཡིག་ཏུ་ཡང་འཁོད་ཡོད་དེ།
ཐང་ཡིག་གསར་བར། ཐུ་བོད་ནི་ནུབ་ཕྱོགས་ཀྱི་སྤྱང་གི་རྒྱུད་དུ་གཏོགས་ཞེས་དང་།
ཏཱ་མང་རྒྱལ་རབས་ཀྱི་ཐུན་མོང་ཆགས་རབས་ཞེས་པར། ནུབ་བོད་ཅེས་པ་ཐུ་བོད་རེད།
སྔོན་དུས་ཀྱི་སྤྱང་གི་རྒྱུད་དུ་གཏོགས་ཞེས་དང་། ལོ་རྒྱུས་ལ་མཁས་པ་ཡོ་བེའུ་ཡོན་ནས་
ཀྱང་། དེང་སང་གི་བོད་རིགས་འདི། གནའ་དུས་ཀྱི་སྤྱང་དང་རིགས་གཅིག་རེད་
ཅེས་དང༌། མི་ཉག་གྷའི་ལོ་རྒྱུས་སུ། སུང་རྒྱལ་རབས་ཀྱི་མི་རྣམས་ཐུ་བོད་ལ་ནུབ་བོད་
ཟེར་ཞིང་། སྐབས་འགར་རིགས་དེ་སྤྱང་གི་རིགས་ཡིན་ཁོ་ཐག་བྱས་འདུག་ཅེས་སོགས་
289



བྱུང་ངོ༌། སྤྱང་ཞེས་འབོད་པའི་རིགས་དེ་མི་ལོ་སྟོང་ཕྲག་བཞི་ལྔ་ཙམ་གྱི་སྔོན་ནས་རྨ་ཆུ་
དང་འབྲི་ཆུའི་སྟོད་རྒྱུད། རྫ ( ཟླ) ཆུ། ཉག་ཆུ། རྒྱལ་མོ་རྔུལ་ཆུ་སོགས་ཀྱི་ཀླུང་
འགྲམ་བྱང་ཕྱོགས་ཧོར་གྱི་ས་འདབས། ལྷོ་ཕྱོགས་རྒྱ་མཚོའི་མཐའ་ལ་ཐུག་པའི་ཀྲུང་
གོའི་ནུབ་བྱང་དང༌། ལྷོ་ནུབ་ཀྱི་ཡུལ་གྲུ་ཆེན་པོར་གནས་བཅས་ཤིང་། རི་དྭགས་
བདལ་བ་དང་། ནོར་ལུག་འཚོ་སྐྱོང་བྱེད་པའི་འབྲོག་པ་ཡིན་པ་དང་། སྦྲ་ཁྱིམ་བྱེད་
ཅིང་རྩྭ་ཆུར་དེད་ནས་རུ་སྤོ་བ་དང་། ལུས་ལ་པགས་སློག་སྣམ་བུ་གྱོན་ཞིང་། ཟས་སུ་
ཤ་ཁྲག་འོ་ཞོ་བསྟེན་པ་དང་། ཕོ་མོ་ཐམས་ཅད་སྐྲ་རིང་ཞིང༌། བུད་མེད་རྣམས་སྐྲ་ལོ་
ལ་དུང་དང་འཇོ་ནུ་འདོགས་ཅིང་རྐང་རྗེན་དུ་འགྲོ་བ་དང་། ནོར་ལུག་གི་སོག་པ་སྐྱེས་
སུ་སྟེར་བ་དང་། སོག་པ་བསྲེགས་ནས་མོ་འདེབས་པ་དང་། དམག་ལ་འགྲོ་ཚེ་སྦྲ་ཆས་
དང་རྩམ་ཁུག་འཛིན་པ་དང༌། བུ་མོ་གནས་ལ་འགྲོ་ཚེ་འཕྱོར་གོས་ལྭ་རིང་གྱོན་པ་དང་།
བེམ་རོ་མེ་ལ་བསྲེགས་ནས་དུད་པ་གནམ་ལ་སོང་ཚེ་སྟེང་གཤེགས་ཟེར་བ་དང༌། ཡུལ་
དཔོན་དང་དམག་དཔོན་ལ་རྗེ་བོ་དང་དཔའ་བོ་ཞེས་འབོད་པ་དང་། རྒྱལ་མོ་ལ་སྨན་
གཅིག་དང༌། ནོར་ལུག་འཚོ་སྐྱོང་བྱེད་པའི་གཡོག་པོ་ལ་རྫི་བོ་ཞེས་འབོད་པ་དང་། མི་
རྣམས་ཤ་ཁ་སྨུག་ཅིང་ཤེད་ཤུགས་ཆེ་བ་དང་། ཞེ་རྒོད་ཅིང་དགྲ་འཐབ་ལ་དཔའ་བ་ཡིན་
ཚུལ་སོགས་མདོར་ན་སྤྱང་དུ་འབོད་པའི་མི་རྣམས་ཚེ་གཏོང་ལུགས། ཟས་གོས་གནས་
ཁང་སྒོ་ཟོག་སོགས་འཚོ་བའི་ཁྱད་ཆོས། རང་སྐད་སྒྲ་སོར་བཞག་བྱས་པའི་རུས་མིང་སྡེ་
མིང་མི་མིང་ས་མིང་དངོས་རྫས་ཅ་ལག་གི་མིང་སོགས་རྒྱའི་ཡིག་ཚང་རྙིང་བར་ཆེས་མང་དུ་
འཁོད་ཡོད་ལ། ལོ་སྟོང་ཕྲག་དུ་མའི་སྔ་རོལ་གྱི་འཚོ་བའི་ཁྱད་ཆོས་མང་པོ་ཞིག་བོད་ཡུལ་
གྱི་འབྲོག་ཁྲོད་དུ་དེང་སང་ཡང་མ་ཉམས་པར་དངོས་སུ་རིག་རྒྱུ་ཡོད་པས། བོད་མི་རྒྱུ་་
ཡིག་ཤེས་པ་ཞིག་གིས་ཡིག་ཚང་བཀླགས་ཙམ་གྱིས་སྤྱང་དེ་བོད་ལས་གཞན་མིན་པའི་ངེས་
པ་གཏིང་ན་འདྲོངས་ཤིང༌། བོད་ཀྱི་ཡུལ་སོ་སོའི་སྐད་དང་རུས་མིང་དང་། ཚོ་སྡེའི་
མིང་འདོགས་ལུགས་ཀྱི་གོམས་སྲོལ་སོགས་རྒྱུས་ཡོད་པའི་མི་རིགས་གཞན་པའི་ལོ་རྒྱུས་
རྟོག་ཞིབ་པ་ཞིག་ཡིན་ན་ཡང་། ་ བོན་དང་བོད་ཀྱི་ཡིག་ཚང་རྙིང་བ། བོད་དམངས་
ཁྲོད་ཀྱི་སྒྲུང་དང་གཏམ་རྒྱུད། བོད་ཀྱི་ས་ཆ་སོ་སོའི་འཚོ་བའི་གོམས་སྲོལ་སོགས་དང་།
སྤྱང་གི་ལོ་རྒྱུས་ཡིག་ཚང་ཕན་ཚུན་གཤིབས་ནས་བལྟས་ན། སྤྱང་དང་བོད་གཉིས་མི་
རིགས་ཁ་ཁ་ཡིན་མིན་ཡང་གཏིང་ཐག་ཆོད་ཅིང་། མཚོ་སྔོན་དང་ཀན་སུའུ་བྱང་རྒྱུད།
ལྷོ་རྒྱུད་སོགས་སུ་གནས་པའི་བོད་རྒྱུད་ཀྱང་ཐུ་བོད་རྒྱལ་རབས་ཀྱི་དུས་སུ་ནང་ལོགས་སུ་
དཔུང་འཇུག་དང་ས་རྒྱ་བསྐྱེད་དུས་དབུས་གཙང་ཕྱོགས་ནས་འོངས་པ་མིན་པར་ལོ་སྟོང་
ཕྲག་བཞི་ལྔའི་སྔོན་ནས་ས་ཆ་འདི་དག་ཏུ་གཞི་ས་ཆགས་པའི་སྤྱང་བོད་ཀྱི་མི་རྒྱུད་ཡིན་ཁོ་
290



ཐག་གི་ངེས་པ་རྙེད་འགྲོ་སྙམ། དེས་ན་བོད་ཅེས་ཟེར་བ་ཡང་དེང་སང་ཙང་ཚུ་ཞེས་
འབོད་པའི་མི་གྲངས་ས་ཡ་གསུམ་ལྷག་ལས་མེད་པ་འདི་ཁོ་ན་ལ་མིག་གིས་གཏད་པ་ཙམ་
མིན་པར། མིག་ཞགས་ཀྱི་འཁྱུད་རྒྱ་ཆེར་བསྐྱེད་ནས་སྐད་རིགས་ཡུལ་སྲོལ་གོམས་འདྲིས་
སོགས་རིག་གནས་ཀྱི་ཐུན་མོང་གི་རྟགས་མཚན་ཁྱད་ཆོས་སྟེང་ནས་ངོས་འཛིན་བརྟག་
དཔྱད་བྱེད་པ་དང༌། བོད་ཀྱི་ལོ་རྒྱུས་ཟེར་བ་ཡང་གླང་དར་བསྟན་བསྣུབས་ཀྱིས་ཡིག་
ཚང་མེད་བརླགས་བཏང་བའི་རྗེས་སུ་བྲིས་པའི་དེབ་ཐེར་ཐར་འཐོར་ཁོ་ན་ལ་སྤར་འཐམ་
མི་བྱེད་པར་མཉམ་འཇོག་བྱ་ར་བྱེད་པའི་ཁོབ་རྒྱ་ཇེ་ཆེར་བཏང་ནས། བོན་གྱི་ཡིག་རྙིང་།
དམངས་ཁྲོད་ཀྱི་སྒྲུང་དང་གཏམ་རྒྱུད་བོད་དང་ཐུན་མོང་གི་ཁྱད་ཆོས་ཡོད་པའི་རྒྱལ་ཁབ་
ཕྱི་ནང་གི་མི་རིགས་གཞན་དག་གི་ལོ་རྒྱུས་རིག་གནས། དབྱིན་ཧྲང་རིང་གི་རུས་བྱང་ཡི་
གེ་ནས་བཟུང་སྟེ། ཏཱ་མང་མན་ཆིང་བར་གྱི་རྒྱ་ཡིག་གི་ཡིག་ཚང་ནང་གི་སྤྱང་གི་ལོ་རྒྱུས་
དང་རིག་གནས་ཀྱི་ཁྱད་ཆོས་སོགས་ཕན་ཚུན་གཤིབས་ནས་བརྟག་དཔྱད་བྱས་ན། ད་
གཟོད་ལུང་ཁོག་དོག་མོ་ནས་བུད་དེ། ཡངས་པའི་རྒྱལ་ཁམས་ཆེན་པོར་ལྟ་སྐོར་བྱེད་པ་
བཞིན་དུ་མཐོང་རྒྱ་ཤེས་རྒྱ་ཇེ་ཆེར་སོང་ནས། ངོ་མཚར་རི་མོ་སྣ་ཚོགས་ཀྱི་ཚོན་རིས་བཀྲ་
བའི་བོད་ཀྱི་ལོ་རྒྱུས་རིང་མོའི་བྲིས་ཐང་། སྲིད་ཞེང་དུ་མཐའ་མི་མངོན་པ་ཞིག་མིག་གི་
ལམ་དུ་ལྷང་ངེར་བསྟར་པར་འགྱུར་རོ་སྙམ། འདིར་རྩོམ་རིག་དང་ལོ་རྒྱུས་དཔྱོད་ཞིབ་
ཀྱི་སྒོ་བཏོད་པ་ཙམ་ལས་རྒྱས་པར་ལོགས་སུ་འབྲི་བར་འདོད་དོ། །ཡང་རིག་གནས་ཕྱོགས་
ནས་བཤད་ན། བོད་མི་རིགས་འདི་ལ་མི་རིགས་གཞན་དང་ཐུན་མོང་མ་ཡིན་པའི་རང་
བཞིན་དང་ཁྱད་ཆོས་ཡོད་པའི་རིག་གནས་རིན་ཆེན་གཏེར་མཛོད་རིན་ཐང་གཞལ་དུ་
མེད་པ་ཞིག་ཡོད་པ་སུས་ཀྱང་བསྙོན་དུ་མེད་པ་ཞིག་ཡིན། རིག་གནས་བཅུ་དང་རིག་
གནས་ཆེན་པོ་ལྔ་སོགས་རིགས་པའི་གཞུང་ལུགས་ཀྱི་སྟེང་ནས་ཕྱེ་བ་ཡིན་ལ། རིགས་
པའི་གཞུང་ལུགས་དེ་དག་ཟབ་པ་དང་རྒྱ་ཆེ་བའི་ཆ་ནས་ནམ་མཁའ་དང་རྒྱ་མཚོ་ལས་དཔེ་
གཞན་མི་རྙེད། མི་རྣམས་ཀྱི་བསམ་པ་དང་རང་བཞིན་ཀུན་སྤྱོད་སོགས་ལེགས་བཅོས་
བྱེད་པ་དང་། ཤེས་རབ་ཀྱི་ཉི་འོད་ནང་ནས་འཕྲོ་བ་དང༌། རང་དབང་འདྲ་མཉམ་
བདེ་སྐྱིད་ཀྱི་སྤྱི་ཚོགས་ཕན་བདེ་སྒྲུབ་པའི་ཕན་རླབས་ཆེ་བའི་ཆ་ནས་ཀྱང་གཞན་གྱིས་
འགྲན་མི་བཟོད་པ་ཞིག་ཡིན་པར་འཛམ་གླིང་གི་དེང་དུས་ཀྱི་ཚན་རིག་པ་དང་། མཚན་
ཉིད་སྨྲ་བ་གྲགས་ཆེན་མང་པོས་དགོངས་གཅིག་དབྱངས་གཅིག་གིས་སྨྲ། དོན་དངོས་
གནས་ལ་ཡང་དེ་འདྲ་ཞིག་ཡིན་པར་ཁོག་ན་སྙིང་ཡོད་ཅིང་། མིག་ལ་རྣམ་དཔྱོད་ཀྱི་ཉི་
འོད་འཕྲོ་བ་སུས་ཀྱང་ཤེས། འོན་ཀྱང་དེང་སང་ཡོངས་གྲགས་ཀྱི་རིག་གནས་ཞེས་པ་
རིགས་པའི་གཞུང་ལུགས་ཙམ་ལ་གོ་རྒྱུ་མིན་པར་མི་ཡི་རིགས་ཀྱི་སེམས་ཁམས་ལྟ་བ་འདུ་
291



ཤེས་སོགས་རྣམ་པར་རིག་བྱེད་མ་ཡིན་པའི་གཟུགས་ཀྱི་སྐོར་དང་། རྣམ་པར་རིག་བྱེད་
ཀྱི་གཟུགས་ཟས་གོས་ཁང་པ་ཅ་ལག་ནོམ་རྫས་སོགས་ལོངས་སྤྱོད་ཀྱི་སྐོར་དང་། འཚོ་
བའི་དགོས་མཁོ་དང་འབྲེལ་བའི་ལུས་ངག་གི་བྱ་སྤྱོད་དང་སྤྱོད་ལམ་ལུགས་སྲོལ་གོམས་
འདྲིས་ཀྱི་སྐོར་སོགས་ལ་ངོས་འཛིན་བྱེད་ཀྱིན་ཡོད། དེང་ས་འཛམ་གླིང་གི་རིག་གནས་
ཞིབ་འཇུག་མཁས་པ་རྣམས་རིག་གནས་ཀྱི་ངོས་འཛིན་དང༌། ཁྱབ་ཁོངས་སོགས་ལ་
འདོད་ཚུལ་མི་གཅིག་པ་མང་ཞིང་། བྷོ་ཨ་ཚི་བྱ་བས། འཚོ་བའི་དངོས་རྫས་སྐོར་དང་།
སྤྱི་ཚོགས་ཀྱི་འབྲེལ་བའི་སྐོར། ཆོས་ལུགས་སྒྱུ་རྩལ་ཀུན་སྤྱོད་ཀྱི་སྐོར་གསུམ་དུ་དབྱེ་ཞིང་།
དབྱིན་ཇིའི་ཐེ་ལར་གྱིས། གོ་རིགས། དད་མོས། སྒྱུ་རྩལ། ཀུན་སྤྱོད། ཁྲིམས་
ལུགས། གོམས་འདྲིས། བྱ་བ་བསྒྲུབ་པའི་ཐབས་ཤེས་ནུས་པ། གོམས་པའི་བག་
ཆགས་བཅས་ལ་ངོས་འཛིན་བྱེད་ཀྱིན་འདུག གཞན་ཡང་རིག་གནས་ལ་དགུར་དབྱེ་བ་
དང་བཅུར་དབྱེ་བ། ཞེ་དྲུག་ཏུ་དབྱེ་བ། དོན་གཉིས་སུ་དབྱེ་བ་སོགས་ཁྱབ་ཁོངས་
དང་རགས་ཞིབ་ཀྱི་ཁྱད་པར་འབྱེད་ཚུལ་སྣ་མི་གཅིག་པ་མང་དུ་བྱུང་། སྤྱིར་རིག་གནས་
ལ་ ས་ གནས་ དང༌ མི་ རིགས་ ཀྱི་ ཐུན་ མོང་ མ་ ཡིན་ པའི་ རྟགས་ མཚན་ ཁྱད་ཆོས་ དང་།
སེམས་ཁམས་ལྟ་བ་འདུ་ཤེས་ཀྱི་ཁྱད་ཆོས། ལོ་རྒྱུས་ཀྱི་རྒྱུན་ལས་གོམས་སྲོལ་དུ་ཆགས་
པའི་ཁྱད་ཆོས་དང༌། དུས་རབས་ཀྱི་ཁྱད་ཆོས་སོགས་ཡོད་པ་ཡིན། རིག་གནས་ཀྱི་
རང་བཞིན་སྟེང་ནས་བཤད་ན། ལུས་སྲོག་འཚོ་བའི་དགོས་མཁོ་དང་། ལུས་སེམས་
བདེ་བར་གནས་པའི་དགོས་མཁོ་སྒྲུབ་པའི་ཐབས་ཤེས་དང་དགོས་ངེས་ཀྱི་ཆ་རྐྱེན་ཞིག་
ཡིན། དེའི་སྟབས་ཀྱིས་རིག་གནས་ལ་རྒྱ་ཆེ་ཆུང་དང་འཛོམས་རྒྱས་ཡིན་མིན་དང་།
དར་ཤུགས་ཆེ་ཆུང་སོགས་ཀྱི་ཁྱད་པར་ཙམ་ལས། ཚན་རིག་ལག་རྩལ་ལྟར་སྔོན་ཐོན་
དང་རྗེས་ལུས་ཀྱི་ཁྱད་པར་འབྱེད་རྒྱུ་མེད་ཅེས་རིག་གནས་མཁས་པ་རྣམས་ཀྱིས་དགོངས་
གཅིག་དབྱངས་གཅིག་ཏུ་སྨྲ། དེ་ཡང་ཡིན་ཏེ། རིག་གནས་ནི་སྐྲུན་ཅིང་ལོངས་སྤྱོད་
པའི་མི་རིགས་དེའི་དགོས་མཁོ་འགྲུབ་ཅིང་ཡིད་ཚིམ་པ་ཙམ་མཐར་ཐུག་གི་དམིགས་ཡུལ་
དུ་གྱུར་པ་ཞིག་ཡིན། མི་རྣམས་ཀྱི་འཚོ་བའི་དགོས་མཁོ་དང་ཡིད་ཚིམ་ལུགས་ཀྱང་རང་
རང་གི་ལྟ་བ་འདུ་ཤེས་དང་གོམས་པའི་བག་ཆགས་ལ་ལྟོས་པ་ཡིན་པས་དེ་ལ་འཇིག་རྟེན་
སྤྱི་མཐུན་གྱི་ཚད་མ་ཞིག་ཡོད་མི་སྲིད། དཔེར་ན། པཱར་ཙ་ཁེའི་རོལ་དབྱངས་དང་།
བྷ་ལེད་བྲོ་གར་དེ་ནུབ་གླིང་པ་དང་ནུབ་གླིང་པའི་གླུ་བྲོ་ལ་བག་ཆགས་ཐེབས་པའི་མི་
རྣམས་སྙན་ཞིང་མཛེས་པ་ཞིག་ཏུ་མཐོང་ཡང་། བོད་མི་རྣམས་ལ་བོད་རང་གི་གླུ་གར་
རོལ་མོ་དེ་ལས་ལྷག་པ་ཞིག་གང་ན་ཡང་མེད་པའི་སྣང་བ་འཆར་ཞིང་། གཞན་དག་གི་
དེ་ལ་སྙན་ཞིང་མཛེས་པའི་སྣང་བ་གཏན་ནས་མི་འཆར་ལ། མི་རིགས་གཞན་དག་གི་
292



ཁང་བཟང་མཛེས་རིས་སྣང་བརྙན་སྒྱུ་རྩལ་གྱི་རིན་ཐང་ཅི་ཙམ་ཆེ་ཡང་ངོ་མཚར་བའི་ལྟད་
མོ་ཙམ་ལས་དགའ་དད་ཀྱི་སྣང་བ་མི་འཆར་ཞིང་། བོད་རང་གི་ས་ཁང་རྡོ་ཁང་རྐོས་
རིས་འབུར་བཟོ་སྣང་བརྙན་རྣམས་མཐོང་ཚེ་དགའ་དད་ཀྱིས་སྣང་བ་འགྱུར་ཞིང་མིག་
ནས་མཆི་མ་འཁྲིགས་ཤིང་ལུས་ཀྱི་བ་སྤུ་གཡོ་བ་དང་། ་ སོར་བཅུ་འདབ་མ་སྙིང་ཁར་
བཀོད་ནས་ཐོད་པ་ས་ལ་གཏུགས་པ་དེ་ཡང་རིག་གནས་བག་ཆགས་ཀྱི་ནུས་པ་ཞིག་ཡིན་ལ།
རིག་གནས་ཀྱིས་མི་རྣམས་ཀྱི་ཡིད་ཚིམ་ལུགས་ཀྱང་དེ་འདྲ་ཞིག་ཡིན། དད་མོས་དང་
རིག་གནས་ཀྱི་བག་ཆགས་ལས་བྱུང་བའི་ལུས་ངག་གི་བྱ་སྤྱོད་དེ་རིགས་ལ་རྗེས་ལུས་གླེན་
རྟགས་སུ་འཛིན་མཁན་ཡང་ཡོད་ལ། མཛངས་པའི་ཡོན་ཏན་དུ་འཛིན་མཁན་ཡང་ཡོད་
མོད། རིག་གནས་ཀྱི་ཆ་ནས་བལྟས་ན་སྔོན་ཐོན་དང་རྗེས་ལུས་གང་དུ་ཡང་ཐག་གཅོད་
དུ་མེད་པའི་རིག་གནས་ཀྱི་ཁྱད་ཆོས་ཤིག་ཡིན་པར་སྣང་། དེ་འདྲའི་ཁྱད་ཆོས་ཡོད་པའི་
རིག་གནས་དེ་ལ་སྤྱིར་བཏང་གིས་སྣ་ཁ་ལྔར་དབྱེར་ཡོད་དེ། དང་པོ། སྐད་ཡིག་དང༌
རིག་པའི་གཞུང་ལུགས་ཀྱི་སྐོར་དང་། གཉིས་པ། ཁམས་དང་འབྱུང་བ་དང་ལྟ་བ་
འདུ་ཤེས་ཀུན་སྤྱོད་ཀྱི་སྐོར་དང་། གསུམ་པ། འཚོ་བའི་དངོས་རྫས་གོས་རྒྱན་བཟའ་
བཏུང་། གནས་ཁང་ཅ་ལག་རྣམ་པའི་སྐོར། བཞི་པ། སྒྲུང་གཏམ་གླུ་གཞས། བྲོ་
གར་རོལ་མོ། རྩལ་འགྲན་རྩེད་མོ། འབུར་བཟོས་རིས་བྲིས་སྣང་བརྙན་སོགས་སྒྱུ་རྩལ་
གྱི་སྐོར། ལྔ་པ། ཆོས་ལུགས་དད་མོས། གཉེན་སྒྲིག་ཁྱིམ་འཛིན་བཙས་སྟོན་ཤི་ཆོག་
དུས་སྟོན་འདུ་ཚོགས། ཡུལ་ཕྱོགས་ཚོ་སྡེ་དང་ཁྱིམ་ཕྱི་ནང་གི་འབྲེལ་བ་བརྩི་སྲུང་འཛེམ་
བྱོལ་སོགས་ཡུལ་ཆོས་ལུགས་སྲོལ་གྱི་སྐོར་རོ། །བོད་ཀྱི་རིག་གནས་འདིའི་སྐོར་འགོ་ལྔ་བོ་
གང་ལ་བལྟས་ཀྱང་། རྒྱུ་སྤུས་དག་ཅིང་ཡན་ལག་ཚང་བ་དང་། ་རྒྱ་ཆེ་ཞིང་རྣམ་གྲངས་
མང་བ་དང་། རིག་འཕྲུལ་གྱི་འོད་འབར་ཞིང་། རིགས་ཀྱི་རྟགས་མཚན་ཁྱད་ཆོས་
མངོན་གསལ་དུ་དོད་པ་སོགས་ཀྱི་ཁྱད་ཆོས་གཞན་ལས་ལྷག་པ་མང་དུ་ཡོད་པ་ཞིག་ཡིན།
དེའི་ནང་གི་སྣ་ཁ་གཅིག་གི་དོན་ཚན་རེ་རེ་ལ་ཡང་ཞིབ་པར་བཤད་ན་པོ་ཏིར་ལོངས་པ་
འབྲི་རྒྱུ་ཡོད། འདིར་མཛུབ་མོས་རི་སྟོན་གྱི་ཚུལ་དུ་ཞིབ་འཇུག་བརྟག་དཔྱད་ཀྱི་སྒོ་ཙམ་
བཏོད་ན། དཔེར་ན། སྐོར་ཚན་དང་པོའི་སྐད་ཡིག་གི་དབང་དུ་བཏང་ན། བོད་
རང་སྐད་ཀྱི་གདངས་སུ་གྲུབ་པའི་དབྱངས་དང་གསལ་བྱེད་ཀྱི་གྲངས་དང་ སྡེབ་སྦྱོར།
མིང་ཚིག་གི་གྲུབ་ཚུལ། རྣམ་དབྱེ་ཚིག་ཕྲད། བདག་གཞན་དུས་གསུམ་གྱི་རྣམ་འགྱུར།
མིང་ཚིག་ཏུ་གྲུབ་པའི་སྔ་ཕྱིའི་གོ་རིམ། ཡི་གེའི་མཚོན་ཚུལ། བསྡུ་ཚིག་བྱེད་སྟངས།
སྤྱི་སྐད་དང་ཡུལ་སྐད། བརྡ་གསར་དང་བརྡ་རྙིང་། ཚིག་རྒྱན་སྦྱོར་ཚུལ་སྒོ་ཀུན་ནས་
བོད་རང་སྐད་ཀྱི་ཁྱད་ཆོས་མངོན་གསལ་དུ་ཡོད་ལ། གཡར་མིང་དང༌། སྐད་གཞན་
293.



ir
ir
z
lo
དང་ཐུན་མོང་གི་ཐ་སྙད་སྟེང་ནས་ལོ་རྒྱུས་སྟེང་གི་མི་རིགས་གཞན་དང་རིག་གནས་གཞན་
བར་གྱི་འབྲེལ་བ་ཡང་ཤེས་ཐུབ་པ་ལྟ་བུ་ཡིན། མི་ལ་ལས་སངས་རྒྱས་ཆོས་ལུགས་ཀྱི་
གཞུང་དེ་རིགས་རྒྱ་གར་ནས་ཚུར་བསྒྱུར་བ་ཡིན་པས་བོད་ཀྱི་རིག་གཞུང་ག་ལ་ཡིན་ཟེར་བ་
ནི། འཛམ་གླིང་གི་རིག་གནས་སྤྱིའི་གནས་ཚུལ་དང་བོད་ཀྱི་རིགས་པའི་གཞུང་ལུགས་
ལ་ཆ་རྒྱུས་མེད་པའི་གཏམ་སྟེ། སྟོན་པ་བཅོམ་ལྡན་འདས་དང་རྒྱུན་དྲུག་མཆོག་གཉིས་
སོགས་རྒྱ་གར་ཡུལ་དུ་སྐུ་འཁྲུངས་ཞིང་ཆོས་བསྟན་པ་དང་། སངས་རྒྱས་ཆོས་ལུགས་ཀྱི་
རིག་གནས་རྒྱ་གར་ཡུལ་གྱི་སྔོན་གྱི་རིག་གནས་ཀྱི་རྒྱུན་ལས་འཁྲུངས་པ་ཞིག་ཡིན་པས།
བཀའ་བསྟན་སོགས་སངས་རྒྱས་ཆོས་ལུགས་ཀྱི་གཞུང་དུ་རྒྱ་གར་པའི་གོམས་སྲོལ་རིག་
གནས་ཀྱི་ཁྱད་ཆོས་མང་བ་སྨོས་མི་དགོས་མོད། གསུང་རབ་བསྟན་བཅོས་དག་སྐད་
རིགས་གཞན་པར་བསྒྱུར་ཅིང་ཡུལ་གཞན་དང་མི་རིགས་གཞན་ལ་སྤེལ་བའི་ཚེ་སྒྱུར་བྱེད་
ཀྱི་སྐད་ཡིག་དང༌། སྤེལ་ཡུལ་གྱི་མི་རིགས་དང་ས་ཆ་དེའི་ཁྱད་ཆོས་རང་ཤུགས་ཀྱིས་
འགོས་འགྲོ་བ་བཟློག་ཏུ་མེད་པའི་ཆོས་ཉིད་ཅིག་ཡིན། དཔེར་ན། སྟོན་པ་མྱ་ངན་
ལས་འདས་རྗེས་སཾསྐྲ་ཏའི་སྐད་དུ་བཀའ་བསྡུ་བྱས་པའི་གསུང་རབ་རྣམས་དང་། རང་
བཞིན་གྱི་སྐད་སོགས་སུ་བསྒྱུར་པ་ལས་རྗེས་འཇུག་རྣམས་གོ་ལུགས་ཐ་དད་པར་གྱུར་ནས་
བྱེ་སྨྲའི་སྡེ་པ་སོ་སོར་གྱེས་པ་ལྟ་བུ་དང་། བོད་དང་རྒྱ་ཡུལ་དུ་བསྒྱུར་པའི་སངས་རྒྱས་
ཆོས་ཀྱི་གཞུང་ལུགས་རྣམས་ནང་དོན་སྟེང་ན་མི་གཅིག་པ་མེད་ཀྱང་། སྒྱུར་བྱེད་སྐད་ཀྱི་
ཁྱད་པར་དང་། གོ་བ་ལེན་ཚུལ་གྱི་ཁྱད་པར་དང༌། ཚིག་རགས་ཞིབ་ཀྱི་ཁྱད་པར་ལས་
མི་འདྲ་བའི་ཁྱད་པར་ཤིན་ཏུ་ཆེ། དཔེར་ན། རང་རེའི་ཤེར་སྙིང་གི་ནང་ན། འདི་
སྐད་བདག་གིས་ཐོས་པ་སོགས་དང་། མིག་མེད། རྣ་བ་མེད། སྣ་མེད། ལྕེ་མེད།
ལུས་མེད་ཅེས་པར་བསྒྱུར་ཡོད་ལ། རྒྱ་ཡིག་གི་མདོར། རྒྱ་གར་སྐད་དུ་དང༌། འདི་
སྐད་བདག་ཐོས་སོགས་བཀའ་བསྡུ་བྱེད་མཁན་གྱི་ཚིག་དེ་འཁོད་མེད་ཅིང་། མིག་རྣ་སྣ་
ལྕེ་ལུས་མེད་དོ། ཞེས་བསྒྱུར་ཡོད་པ་དང་། མདོ་སྡེའི་མཚན་ཡང་བོད་འགྱུར་དང་མི་
འདྲ་ས་མང་བ་ལྟ་བུ་དང༌། རྒྱུ་དང་བོད་ཀྱི་རབ་བྱུང་རྣམས་ཀྱི་གོས་དང་ལྷམ། ཟས་
ཟ་མ། ལྷ་ཁང་དང་མཆོད་ཆས། བཟོ་དབྱིབས། ལྷ་སྐུའི་སྐུ་ཉམས། ཐ་ན་ཕྱག་
འཚལ་ལུགས་ཀྱང་མི་འདྲ་བའི་ཁྱད་པར་ཆེ་བ་ལྟ་བུ་དང༌། གཞུང་ལུགས་ཀྱི་ནང་དོན་
སྟེང་ནས་ཀྱང་མི་འདྲ་བའི་ཁྱད་པར་མང་སྟེ། དཔེར་ན། འབར་མ་དང་སིང་ག་ལའི་
སྐད་ཀྱི་བཀའ་འགྱུར་ནང་དུ་ཐེག་དམན་གྱི་མདོ་ལས་ཐེག་ཆེན་གྱི་མདོ་སྡེ་ཤིན་ཏུ་ཉུང་བ་
དང་། ཐེག་དམན་དགེ་སློང་རྣམས་གསང་སྔགས་ཁས་མི་ལེན་པ་དང་། རྒྱ་སྐད་ཀྱི་
བཀའ་འགྱུར་དུ་སྔགས་ཀྱི་སྐོར་ཉུང་ཞིང་སྔགས་བླ་མེད་ཀྱི་རྒྱུད་མེད་པ་དང༌། བོད་ཀྱི་
294



བཀའ་བསྟན་ཁྲོད་སྔགས་བླ་མེད་ཀྱི་རྒྱུད་དང་རྒྱུད་འགྲེལ་མང་ཞིང༌། བོད་དུ་སྔགས་ཀྱི་
བསྟན་པ་ཤིན་ཏུ་དར་ཆེ་བ་ལྟ་བུ་དང༌། ལྟ་གྲུབ་སྐོར་ལ། འབར་མ་དང་སིང་ག་ལ་
སོགས་སུ་བྱེ་སྨྲའི་ལུགས་དར་ཞིང༌། རྒྱ་ནག་ཏུ་སེམས་ཙམ་པའི་ལུགས་དར་ཆེ་ཞིང་དབུ་
མའི་ལུགས་ཀྱང་ཡོད་དེ། དཔེར་ན། མདོ་སྡེ་ཕལ་བོ་ཆེ་གཙོ་བོར་འཛིན་པའི་དཔའ་
ཡཱན་ཙུང་དང་། མདོ་སྡེ་པདྨ་དཀར་པོ་གཙོ་བོར་འཛིན་པའི་ཐེན་ཐེ་ཙུང་གིས་ལྟ་བ་ཀླུ་
སྒྲུབ་ལུགས་སུ་བྱེད་པར་སྣང་ངོ༌། འོན་ཀྱང་དབུ་མའི་ལུགས་སུ་རློམ་པའི་ཁྲན་ཙུང་ཏོན་
མིན་གྱི་ལུགས་སྟོང་བ་ཅང་མེད་ཀྱི་ཆད་ལྟར་ལྷུང་བས་ཀཱ་མ་ལ་ཤི་ལས་ཚར་བཅད་ཀྱང་།
དེང་སང་ཇར་པན་སོགས་སུ་ཤིན་ཏུ་དར་ཆེ་ཞིང་། བོད་ལ་བྱེ་མདོ་དང་སེམས་ཙམ་གྱི་
རིགས་པའི་གཞུང་ལུགས་དར་ཡང་། ལྟ་བ་སྟེང་ནས་ས་དགེ་བཀའ་རྙིང་ཚང་མས་དབུ་
མའི་ལུགས་གཙོ་བོར་འཛིན་ཅིང་། དབུ་མའི་ལྟ་བ་ལ་གོ་བ་ལེན་ལུགས་སྟེང་ན་བོད་སྔ་
མ་དང་ཕྱི་མའི་ལུགས་ཆེ་མི་མཚུངས་པ་ལྟ་བུའོ། ། རིགས་པའི་གཞུང་ལུགས་སྟེང་ན་བོད་
ལ་ཡང་ལུང་ཙམ་འཛིན་པའི་དད་པའི་རྗེས་འབྲངས་དང༌། རིགས་ལམ་ཕྲ་མོས་བརྟག་
དཔྱད་བཏང་ནས་ཁས་ལེན་པའི་རིགས་ པའི་ རྗེས་འབྲང་གི་ལུགས་གཉིས་བྱུང་ཞིང༌།
ཕྱི་མ་དཔེར་ན་རྔོག་ལོ་དང་ཕྱུ་བ་ཡབ་སྲས་ས་པཎ་དང་རྗེ་ཙོང་ཁ་པ་ཡབ་སྲས་ལྟ་བུ་ཡིན།
ཕྱྭ་བས་བསྡུས་གྲྭའི་སྲོལ་བཏོད་ཅིང༌། ས་པཎ་གྱིས་རིགས་གཏེར་དང་སྡོམ་གསུམ་རབ་
དབྱེ་ལྟ་བུ་སོགས་རང་གཞུང་གི་ཁྱད་ཆོས་མང་ལ། རྗེ་བླ་མས་མདོ་སྔགས་གཉིས་ཆར་
ཡུན་རིང་དུ་ཐུགས་དཔྱད་གནང་ནས་བསྟན་པ་ལ་དག་ཐེར་མཛད་ཅིང་། སྔོན་ཆད་
སུས་ཀྱང་མ་ཐོན་པའི་ཁྱད་ཆོས་གཞུང་ལུགས་ཀྱི་གནད་ཟབ་མོ་མང་པོ་ཞིག་ས་འོག་གི་རིན་
ཆེན་གཏེར་ཁ་ཕྱེ་བ་བཞིན་གསལ་བར་མཛད་པས་རྒྱལ་བ་གཉིས་པ་ཞེས་མཚན་གྱི་ང་རོ་
འཛམ་གླིང་ཡངས་པའི་ཁྱོན་ཀུན་ཁྱབ་པར་གྱུར་ཏོ། །དེའི་སྟབས་ཀྱིས་རྒྱལ་བའི་གཞུང་
ལུགས་དེ་རིགས་འབྱུང་ཁུངས་རྒྱ་གར་ཡིན་ཀྱང་། བོད་ཀྱི་ལོ་ཙཱ་བ་རིམ་བྱོན་གྱིས་བོད་
སྐད་དུ་བསྒྱུར་ཅིང་། དམ་པ་རིམ་བྱོན་རྣམས་ཀྱིས་ལོ་སྟོང་ཕྲག་གི་རིང་ལ་གང་ལ་གང་
འདུལ་གྱི་ཚུལ་དུ། བོད་རང་གི་རིག་གནས་ཀྱི་བག་ཆགས་མཐུག་པའི་གདུལ་བྱ་རྣམས་
ཀྱི་བློ་དང་འཚམས་པ་དང་། ཡུལ་དུས་གནས་སྐབས་དང་མཐུན་པར་འཆད་རྩོད་རྩོམ་
གསུམ་གྱིས་སྤེལ་བ་ཡིན་པས་བོད་རང་གི་གོམས་གཤིས་རིག་གནས་ཀྱི་བག་ཆགས་དང༌།
བོད་མིའི་འདུ་ཤེས་དང་བློ་ཚོད་ཀྱི་ཁྱད་ཆོས་མང་བ་སྨོས་མ་དགོས་ཤིང༌། སངས་རྒྱས་
ཆོས་ལུགས་མ་དར་གོང་ཡུན་རིང་པོ་ཞིག་ལ་བོན་དར་བ་དང༌། ཆོས་ལུགས་དར་རྗེས་སུ་
ཡང་བན་བོན་ཕར་བསྲེ་ཚུར་བསྲེ་མང་ཞིང༌། དཔེར་ན། ལྷ་འདྲེ་བརྟེན་ཅིང་མཆོད་
པ་དང་། གཏོ་མདོས་གླུད་གསུམ་གཏོང་བ། ལྷ་བབས། མོ་འདེབས། ལབ་་་
295



གཏོད་བསང་གཏོང་། གྱེར་དབྱངས་རྔ་གཤང་རོལ་མོ་སོགས་བོན་ཤན་ཞུགས་པ་དང་།
བོད་ ཀྱིས་ རྒྱུད་རྩོམ་ ཞེས་ པའི་ ཁ་ དཔེ་ ལྟར། ཟབ་ མོ་ དག་ སྣང་ གི་ རྒྱུད་ པ་ དང༌།
དགོངས་གཏེར་དུ་གྲགས་པའི་བོད་ཀྱི་བརྩམས་ཆོས་ཀྱང་མི་ཉུང་བ་ཞིག་ཡོད་པར་སྣང་
བས་བོད་རྒྱུད་ནང་བསྟན་གྱི་གཞུང་ལུགས་ལ་བོད་སྐད་དང་བོད་མིའི་ཁྱད་ཆོས་ཡོད་ཅིང་།
བོད་ཀྱི་རིག་གནས་ཀྱི་གཞི་རྩ་ཞིག་ཏུ་གྱུར་ཡོད་ལ། མི་ཡི་ལུས་ཕུང་ལ་ཁྲག་རྩ་དང་དྲོད་
ཀྱིས་ཁྱབ་པ་བཞིན་དུ་སངས་རྒྱས་ཆོས་ལུགས་ཀྱི་ལྟ་བ་དང་འདུ་ཤེས་བོད་ཀྱི་རིག་གནས་ཀྱི་
ལུས་ཡོངས་རྫོགས་ལ་མ་ཁྱབ་པ་མེད་པས། སངས་རྒྱས་ཆོས་ཀྱི་གཞུང་ལུགས་མ་ཤེས་ན་
བོད་ཀྱི་རིག་གནས་ཀྱི་ཡོངས་ཁྱབ་ཀྱི་རང་བཞིན་དང་རྩ་བའི་རྒྱུས་མི་ལོན་ཞིང་། བོད་མི་
རིགས་ཀྱི་སེམས་ཁམས་ལྟ་བ་འདུ་ཤེས་དང་ཀུན་སྤྱོད་སོགས་ཀྱི་སྤྱི་ཚོགས་ཕན་བདེ་སྒྲུབ་
པའི་རིན་ཐང་ཐུན་མོང་མ་ཡིན་པ་དེ་ཡང་ཤེས་མི་ནུས་ཏེ། དཔེར་ན་མི་གཤིས་ཀྱི་ཐད་
ནས་བོད་མི་རྣམས་ཞེ་རྒྱུད་དཀར་ཞིང་སེམས་དྲང་བ་དང་། ངོ་ཚ་ཤེས་ཤིང་ཁྲེལ་ཡོད་པ་
དང་། བྱམས་སྙིང་རྗེ་ཆེ་ལ་རྒྱུ་འབྲས་བརྩི་བ་དང་། དགེ་ལ་དགའ་ཞིང་། སྡིག་ལ་
འཛེམ་པ་དང་། སྡུག་རུས་བཟོད་སྲན་ཆེ་ཞིང་བློ་རྣོ་བ་དང༌། མི་རྩིས་ཆེ་ཞིང་འདྲིས་
མཐུན་པར་མཛའ་བ་བརྟན་པ་དང་། ཕ་མ་རྒན་རབས་ལ་བརྩི་འཇོག་བྱེད་ཅིང་བུད་
མེད་དང་གཉོམ་ཆུང་ལ་མཐོང་ཆུང་མི་བྱེད་པ་དང་། རྒྱུ་ནོར་ལ་འདོད་ཞེན་ཆུང་ཞིང་
རང་བཞིན་གཏན་ཚིགས་ཡིན་པ་སོགས། དེང་སང་འཛམ་གླིང་ན་བོད་མི་རིགས་ཀྱི་
ཁྱད་ཆོས་སུ་བརྩི་བའི་བསམ་པ་དང་ཀུན་སྤྱོད་བཟང་པོ་འདིའི་རིགས་ཀྱང་སངས་རྒྱས་
་ ཆོས་ལུགས་རིག་གནས་ཀྱི་ས་ཞིང་གཤིན་པོ་དེ་ལས་འཁྲུངས་པ་ཡིན་པར་སུས་ཀྱང་བསྙོན་
དུ་མེད་པ་ཞིག་ཡིན་ནོ། ། །
གཞན་ཡང་གནས་ཁང་ཅ་ལག་དང་གོས་རྒྱུན་བཟའ་བཏུང་སོགས་ཀྱང་མི་རིགས་ཀྱི་
ཁྱད་ཆོས་གལ་ཆེན་ཞིག་ཡིན་པ་སྨོས་མི་དགོས་ཤིང་། ཁང་པ་ཅ་ལག་ཐད་ནས་བཤད་ན།
ཤིང་ཁང་དང་རྡོ་ཁང་སོགས་བཟོ་རྒྱུ་ཕལ་ཆེར་འདྲ་ཡང་བཟོ་སྟེང་བཟོ་དབྱིབས་མི་རིགས་
གཞན་དང་མི་འདྲ་ཞིང་། འབྲོག་སར་སྦྲ་ཁྱིམ་དུ་སྡོད་པ་བོད་ཁོ་ནའི་ཁྱད་ཆོས་ཤིག་ཡིན།
རས་གུར་སོགས་མི་རིགས་གཞན་དག་ལ་ཡང་ཡོད་མོད། དེའི་བཟོ་དབྱིབས་པ་ཊ་རིས་
མོ་སོགས་གཞན་དང་མི་འདྲ་བའི་མི་རིགས་ཀྱི་ཁྱད་ཆོས་ཤིག་ཡིན། དབུས་འཐིགས་ཀྱི་
ལྷ་ཁང་དང་རྩེ་པོ་ཏ་ལའི་ཕོ་བྲང་སོགས་སྒྱུ་རྩལ་བཟོ་དབྱིབས་གང་ཡང་འཇིག་རྟེན་ན་
འགྲན་ཟླ་མེད་པ་ཞིག་རེད། རྒྱ་འཕིགས་སུ་གྲགས་པའི་ལྷ་ཁང་འདུ་ཁང་རྣམས་ཀྱང་
ཐོག་འབིབས་རྒྱུའི་རྒྱ་ནག་ཕོ་བྲང་གི་དབྱིབས་དང་མཚུངས་པ་ཙམ་ལས། གཡས་་་་
བརྩིགས་སྤེན་ཐོག ཀ་རྒྱུན་སྒོ་རྒྱུན་འཁྱམས་ཡོལ་ལོགས་རིས། ནང་གི་ལྷ་རྟེན་མཆོད་
་_296



གསུམ་སོགས་རྒྱ་གར་ནག་གང་དང་ཡང་མི་འདྲ་བའི་ཁྱད་ཆོས་མང་ལ། བོད་མི་རྣམས་
ལྷ་ཁང་རྟེན་བཞེངས་བྱེད་པར་དགའ་བ་དེ་སེམས་ཁམས་སྟེང་ནས་བལྟས་ན། ཆོས་ལ་
དད་མོས་ཙམ་མིན་པར། རང་གི་མི་རིགས་ཀྱི་རིག་གནས་སྒྱུ་རྩལ་ལ་ཞེ་རྩིས་ཆེ་བ་དང་།
ཁྱམས་རར་མེ་ཏོག་འདེབས་པ་བཞིན་དུ་སྡུག་བསྔལ་གྱི་འཚོ་བའི་འགྲིམ་ལམ་དུ་སེམས་ཀྱི་
ངལ་དུབ་སེལ་བའི་མཛེས་སྡུག་སྐྱེད་ཚལ་ཞིག་བསྐྲུན་པ་རེད། ནོམ་པ་ཅ་ལག་གོས་རྒྱན་
སོགས་ཀྱང་བཟོ་དབྱིབས་ལག་རྩལ་ཚོན་མདོག་ཀུན་གྱི་སྟེང་ན་མི་རིགས་ཀྱི་ཁྱད་ཆོས་དང་
ས་གནས་ཀྱི་ཁྱད་ཆོས་མངོན་གསལ་དུ་ཡོད་ལ། ཁྱད་ཆོས་དེ་ལ་རིག་གནས་ཀྱི་ཁྱད་ཆོས་
ཟེར་བ་ཡིན། བཟའ་བཏུང་རིག་གནས་ཟེར་བ། ཟ་མའི་རིགས་དང་བཏུང་བའི་
རིགས་གཡོས་སྦྱོར་བྱེད་སྟངས། རློན་ཟོས་བྱེད་པ་དང་། བཙོས་ནས་ཟ་བ། བརྔོས་
ནས་ཟ་བ་སོགས་ཀྱི་ཁྱད་པར་དེ་དག་ཀྱང་རིག་གནས་ཀྱི་ཁྱད་ཆོས་ཤིག་ཏུ་བརྩི་བ་ཡིན།
དཔེར་ན། ཤ་མར་འོ་ཞོ་དང་ནས་རྩམ་ཟ་བ་དང་། བཟོས་ཇ་དང་འོ་ཇ། ནས་ཆང་
འཐུང་བ་སོགས་བོད་ཀྱི་ཁྱད་ཆོས་ཤིག་ཡིན་པས། རྩོམ་རིག་ནང་གི་མི་རིགས་ཀྱི་ཁྱད་
ཆོས་དེ་ལ་དེང་སང་མི་ལ་ལས་མར་ཙམ་གྱི་བྲོ་བ་ཡང་ཟེར་གྱིན་འདུག མི་རིགས་རང་གི་
གནས་ཁང་ཅ་ལག་གོས་རྒྱན་ཆ་ལུགས་སོགས་ལ་རྩིས་མཐོང་མི་བྱེད་པ་ནི་མི་རིགས་ཀྱི་འདུ་
ཤེས་དང་རིག་གནས་ཀྱི་འདུ་ཤེས་མེད་པའི་ཧ་ཅང་རྗེས་ལུས་ཀྱི་རྟགས་ཤིག་རེད། སྔོན་
ཐོན་མི་རིགས་དང་རྒྱལ་ཁབ་དག་གིས་རང་གི་མི་རིགས་དང་རྒྱལ་ཁབ་ཀྱི་ཁྱད་མཚར་རིག་
གནས་དེ་རིགས་ ཉམས་གསོ་སྲུང་འཛིན་རྒྱས་སྤེལ་བྱེད་པ་དེ་མི་རིགས་ཀྱི་ལ་རྒྱུ་དང་།
འཛམ་གླིང་ཆེན་པོར་རིག་གནས་ཀྱི་བྱས་རྗེས་རླབས་ཆེན་ཞིག་ཏུ་བརྩི་གྱིན་འདུག ཉེ་
ཆར་ཡུལ་ཤུལ་བོད་རིགས་ས་ཁུལ་གྱི་དུས་སྟོན་ཐོག་གི་རས་གུར་དང་གོས་རྒྱན་ཆ་ལུགས་བྲོ་
འཆམ་རྟ་རྒྱུགས་གློག་པུར་བསྟན་པ་མཐོང་བས། བོད་མི་རིགས་ཟེར་བ་དང་བོད་ཀྱི་
ཁྱད་ཆོས་ཟེར་བ་འདི་འདྲ་ཞིག་ཡིན་དགོས། འདི་ཚོ་ལ་བལྟས་ན། བོད་མི་རིགས་
འདི་རེ་བ་ཡོད་པའི་མི་རིགས་ཤིག་རེད་སྙམ་དུ་བསམ་ཞིང་མིག་ནས་དགའ་བའི་མཆི་མ་
ཀླུང་བརྡོལ་ཞིང་ཡུན་རིང་པོ་ཞིག་ལ་འདང་རྒྱབ། ས་ཆ་མང་པོ་ཞིག་ཏུ་མི་རིགས་ཀྱི་ཁྱད་
ཆོས་ཉམས་ཆེས་པ་དེ་རྒྱལ་གཞུང་གི་སྲིད་ཇུས་ལ་ཁག་འཇོག་ཏུ་མེད། རང་ལ་འདྲ་མེད་
པ་དང༌། མི་རིགས་དང་རིག་གནས་ཀྱི་འདུ་ཤེས་མེད་པས་ལན་པ་རེད། མི་རིགས་
ཟེར་བ་དེ་རིག་གནས་ཀྱི་ཁྱད་ཆོས་ཉམས་སོང་ན་རྣམ་ཤེས་མེད་པའི་བེམ་རོའི་ཚུལ་ལས་མ་
འདས་སོ་སྙམ་མོ། ། །
རྩོམ་རིག་གླུ་གར་རོལ་མོ། འབུར་བཟོ་རིས་བྲིས་སོགས་ཀྱི་སྒྱུ་རྩལ་དེ་ཡང་རྒྱ་ཆེ་
ཞིང་རྣམ་གྲངས་མང་བའི་ཆ་ནས་དང་། སྒྱུ་རྩལ་གྱི་སྤུས་ཚད་མཐོ་བའི་ཆ་ནས་འགྲན་ཟླ་
297



ཉུང་བའི་ཚོད་དུ་འདུག སྒྱུ་རྩལ་དེ་རིགས་ཚང་མ་གཞན་གྱི་ལད་མོ་བྱས་པ་ཙམ་མིན་
པར། བོད་རོང་འབྲོག་ས་གནས་ཀྱི་ཁྱད་ཆོས་དང་། བོད་མི་རིགས་ཀྱི་ཤེས་རབ་དང་
ལྟ་བ་འདུ་ཤེས་ཀྱི་ཁྱད་ཆོས་སོགས་ཆེས་མངོན་གསལ་དུ་དོད་ཡོད། དེ་ལྟ་བུའི་རིག་
གནས་ཀྱི་ཁྱད་ཆོས་དེ་རྩོམ་རིག་སོགས་སྒྱུ་རྩལ་ཐམས་ཅད་ཀྱི་བླ་སྲོག་ལྟ་བུ་ཡིན། དཔེར་
ན། བོད་ཀྱི་འབུར་བཟོས་རིས་བྲིས་ཀྱི་མཛེས་རྩལ་དེ་རྒྱ་གར་རྒྱ་ནག་ལི་བལ་པར་ཟིག་
སོགས་ཀྱི་ལག་རྩལ་གྱི་ལེགས་ཆ་བསྡུས་ནས་ཕུན་སུམ་ཚོགས་པར་བཏང་བ་ཞིག་ཡིན་ཀྱང་།
དེ་གང་དང་ཡང་མི་མཐུན་པའི་ལག་རྩལ་བྱད་དབྱིབས་ཚོན་མདངས་ཀྱི་ཁྱད་ཆོས་ཡོད་
པའི་སྒྱུ་རྩལ་ཞིག་ཏུ་གྱུར་ཡོད། གལ་ཏེ་ཁྱད་ཆོས་དེ་མེད་ན་བོད་ཀྱི་སྒྱུ་རྩལ་དུ་སུ་ཞིག་
གིས་ཁས་ལེན། མི་ལ་ལས་བསམ་པར། ཞལ་གསུམ་ཕྱག་དྲུག་ཕྱག་སྟོང་སྤྱན་སྟོང་
ཅན་དེ་འདྲ་ངོ་མ་མེད་པས། ཆོས་ལུགས་ཀྱི་སྒྱུ་རྩལ་དེ་རིགས་འཇིག་རྟེན་གྱི་གནས་ཚུལ་
དང་མི་མཐུན་སྙམ་ཡང་། སྒྱུ་རྩལ་ཟེར་བ་ཕལ་ཆེར་མཚོན་དོན་སྟེང་ནས་ལྟ་བ་དང་འདུ་
ཤེས་འདོད་མོས་སོགས་སྟོན་པ་ཡིན་པས། གནས་ཚུལ་ངོ་མ་དང་མཐུན་དགོས་པའི་
ངེས་པ་མེད་ལ། དེ་ལྟ་མིན་ན་དེང་སང་ཕྱི་རྒྱལ་ནས་དར་འོང་བའི་རྟགས་མཚན་རིང་
ལུགས་ཀྱི་རི་མོ་ནང་ན་སྣ་ཕྱེད་མིག་ཡས་ནུ་མ་དང་བརླ་རྐང་གི་དུམ་བུ་སྐྲ་སོགས་སྤུངས་པ་
བྲིས་པ་དེ་འདྲའི་སེམས་ཅན་ཞིག་ག་ལ་ཡོད། སྙན་ངག་གི་ཕུལ་བྱུང་རབ་བཏགས་ཀྱི་
རྒྱན་ལྟ་བུ་དོན་དངོས་གནས་དང་མི་མཐུན་ཡང་སྙན་ངག་གི་ཉམས་ངོ་མཚར་རྨད་དུ་བྱུང་
བ་འདོན་པ་ལ་མེད་མི་རུང་བ་ལྟ་བུ་ཡིན། དེང་སང་མི་རིགས་གཞན་གྱི་རིག་གནས་ཀྱི་
བག་ཆགས་ཟབ་པ་ལ་ལས། མི་རིགས་གཞན་གྱི་དེ་དང་མཐུན་པ་སྔོན་ཐོན་དང་། དེ་
དང་མི་མཐུན་པ་རྗེས་ལུས་ཡིན་བསམས་ནས་ལེགས་བཅོས་བྱེད་ཁུལ་གྱིས་བོད་ཀྱི་བྲོ་གར་
སོགས་མི་རིགས་གཞན་པའི་དེ་དང་བསྟུན་ཅི་ཐུབ་བྱེད་པ་མཁས་རྟགས་སུ་མི་འགྲོ་སྟེ།
དཔེར་ན། སྲོང་བཙན་སྒམ་པོ་དང་རྒྱ་བཟའ་ཀོང་ཇོ་བྷ་ལེ་བྲོ་གར་དུ་བསྒྱུར་པ་དེ་བོད་
མི་རྣམས་ཀྱིས་བལྟས་ཚེ་ཤིན་ཏུ་དགོད་བྲོ་བ་ཞིག་རེད། བོད་ཀྱི་གོམས་གཤིས་ལ་ཕོ་
མཚན་དང་མོ་མཚན་འབུར་དོད་དུ་མངོན་པའི་རྐང་སྣམ་དེ་འདྲ་གོན་པ་དང་། བུད་
མེད་མགོ་ཐོག་ཏུ་བཀྱགས་ནས་བསྐོར་བ་ཞིག་ཡོད་སྲིད་དམ། བོད་ཀྱི་རིག་གནས་་་
གོམས་གཤིས་སོགས་ཕྱོགས་ཙམ་ཡང་མི་ཤེས་པས། གསར་བསྐྲུན། ལེགས་བཅོས།
ཕལ་ཆེར་དེ་འདྲ་ཞིག་ཡིན་པར་སྣང་། ཆོས་ལུགས་དད་མོས་དང་ཡུལ་སྲོལ་གོམས་་
འདྲིས་དེ་མི་རིགས་ཀྱི་ཁྱད་ཆོས་གལ་ཆེན་ཡིན་ཏེ། རྒྱ་རིགས་མཁས་པ་གྲགས་ཆེན་ཀྲིག་
ཀུ་ཁྲིན་ནས། མི་རིགས་ཀྱི་ཁྱད་པར་སྐད་ཡིག ཆོས་ལུགས་དད་མོས། གདུང་རྒྱུད་
གསུམ་གྱི་སྟེང་ནས་ཕྱེ་བ་ཡིན་ཞེས་ཟེར་ཞིང་། ཟི་ཏ་ལིན་ནས། སྐད་རིགས། ས་
298



གནས། དཔལ་འབྱོར་ལམ་ལུགས། རིག་གནས་ཀྱིས་མཚོན་པའི་ཞེ་རྒྱུད་ཀྱི་ཁྱད་པར་
བཞི་མི་རིགས་སོ་སོར་འབྱེད་པའི་རྟགས་མཚན་དུ་འདོད་ཀྱང་། ས་གནས་དང་དཔལ་
འབྱོར་ལམ་ལུགས་སྟེང་ནས་མི་རིགས་སོ་སོར་འབྱེད་དཀའ་བར་སྣང་ལ། རིག་གནས་
ཀྱིས་མཚོན་པའི་ཞེ་རྒྱུད་ཀྱི་ཁྱད་པར་ཞེས་པ་དེའི་ནང་ན། གང་ལ་དད་མོས་བྱེད་པའི་
ཁྱད་ཆོས་དེ་འདུས་འདུག ཆོས་ལུགས་དད་མོས་ཀྱི་ཁྱད་ཆོས་དེ་ཡང་། ་ མང་མང་
ཆོས་ལུགས་དད་མོས་ཀྱི་བྱ་བར་འཇུག་པ་ཙམ་ལ་གོ་རྒྱུ་ཞིག་མིན་པར། མི་རིགས་དེའི་ལྟ་
བ་འདུ་ཤེས་དང་གོམས་གཤིས་སུ་གྱུར་པའི་ལུགས་སྲོལ་གྱི་ཁྱད་ཆོས་ཤིག་ལ་གོ་དགོས། །
བོད་ལ་མཚོན་ན། རིག་གནས་སྒྱུ་རྩལ་མི་ཆོས་ཀྱི་གོམས་སྲོལ་ཚང་མའི་རྩ་བ་ཆོས་བོན་
གང་རུང་ཞིག་ལ་འབྲེལ་མེད་པ་ཞིག་མེད། བོད་ཀྱི་ལོ་རྒྱུས་ལ་དཔྱད་ན་ལོ་རྒྱུས་སྟེང་གི་
མི་རིགས་ནང་ཁུལ་གྱི་འགལ་བ་རྩོད་གླེང་དང་ཁ་འཐོར་དུ་གྱུར་པའི་རྒྱུ་མཚན་གཙོ་བོ་ཆོས་
བོན་གྱི་འགལ་བ་ལས་བྱུང་ཞིང་། ད་ལྟའི་བར་བོད་མི་རིགས་ཡོངས་རྫོགས་འཐོར་ཞིག་
ཏུ་མ་སོང་བར་གོང་བུ་གཅིག་ཏུ་གནས་པའི་འཛིན་ཤུགས་གཙོ་བོ་ཡང་ཆོས་ལུགས་དད་
མོས་གཅིག་པའི་རྒྱུ་མཚན་དེ་ལ་ཐུག་ཡོད། གླང་དར་བསྟན་བསྣུབས་རྗེས་སུ་བོད་ཀྱི་
སྲིད་དབང་སིལ་འཐོར་དུ་གྱུར་པ་དང༌། མི་རིགས་མི་གཅིག་ཀྱང་དད་མོས་གཅིག་པའི་
མི་རྣམས་ནང་ཕན་ཚུན་མཐུན་སྒྲིལ་བཟང་བ་དེ་ལས་ཀྱང་དད་མོས་ཐོག་གི་འཛིན་ཤུགས་
ཀྱི་ནུས་པ་དེ་རྟོགས་ཐུབ་བོ། །བོད་ལ་ཆོས་ལུགས་དད་མོས་དང་འབྲེལ་བའི་ལུགས་སྲོལ་
གོམས་འདྲིས་གཞན་དང་མི་གཅིག་པ་མང་དུ་ཡོད་ལ། ལུགས་སྲོལ་གོམས་འདྲིས་དེ་
རིགས་ཚང་མ་བོད་མི་རིགས་ཀྱི་རིག་གནས་ཀྱི་ཁྱད་ཆོས་ཤིག་ཏུ་གྱུར་ཡོད་ལ། ལོ་རྒྱུས་
རྟོག་ཞིབ་བྱེད་པའི་རྟགས་མཚན་གལ་ཆེན་ཞིག་ཏུ་ཡང་གྱུར་ཡོད། དཔེར་ན། བོད་
ཀྱི་ས་ཆ་ཕལ་ཆེར་ན་རི་མང་པོ་ཞིག་ཡུལ་ལྷ་གཞི་བདག་གི་མིང་གིས་འབོད་ཅིང་། ལབ་
གཏོད་དང་བསང་གཏོང་བྱེད་ཀིན་ཡོད། ཡུལ་ལྷ་གཞི་བདག་ཕལ་ཆེར་གནའ་དུས་ཀྱི་
རྒྱལ་བློན་དང་ཡུལ་དཔོན་དམག་དཔོན་དང་རུས་ལྷ་ཞེས་པ་རང་གི་རུས་རྒྱུད་ཀྱི་མེས་པོ་
ཞིག་ཡིན་པར་སྣང་ལ། མི་རིགས་གཞན་པས་རང་གི་མེས་པོ་རྣམས་ཀྱི་ལོ་རྒྱུས་རྡོ་རིང་
སྟེང་དུ་ཡི་གེ་བརྐོས་པ་བཞིན། བོད་རྣམས་རི་བོ་རྣམས་ལ་མེས་པོ་རྣམས་ཀྱི་མིང་་་་
བཏགས་ནས་བསྐལ་བའི་བར་དུ་མི་བརྗེད་པར་བྱས་པ་རེད། ཡུལ་ལྷ་གཞི་བདག་གི་
གོས་རྒྱན་ཕྱག་མཚན་ཆིབས་རྟ་སོགས་ལས་རིགས་ཀྱི་ཁྱད་པར་དང་དུས་རབས་ཀྱི་ཁྱད་
པར་ཡང་ཕལ་ཆེར་ཤེས་ཐུབ། ལབ་ཙེ་གཏོད་པ་དེ་ཡང་མདའ་མདུང་རལ་གྲི་ཚང་མ་
ཕྱོགས་གཅིག་ཏུ་སྤུངས་ནས་ཞི་བདེ་བྱེད་པའི་མནའ་གཙིགས་བཞག་པའི་རྟགས་ཤིག་ཡིན་
པར་སྣང་ལ། ཕྱིས་སུ་ས་མཚམས་ཀྱི་རྟགས་སུ་ཡང་གྱུར་འདུག ས་ཆ་དང་སྡེ་བ་སོ་སོ་
299



ལོ་རེ་བཞིན་མང་ཚོགས་འདུས་ནས་ལྷ་བསང་གཏོང་བ་དང་ལབ་ཙེ་གཏོད་པ་རྟ་རྒྱུགས་
བྱེད་པ་སོགས་མི་རིགས་མཛའ་མཐུན་ཡོང་བ་དང་། མི་རྣམས་ཕན་ཚུན་ངོ་ཤེས་བྱེད་པ་
དང༌། སྤྲོ་སྐྱིད་གཏོང་བའི་ཐབས་ཤིག་ཡིན་པས། ལུགས་སྲོལ་དེ་རིགས་ལ་རྗེས་ལུས་
རྨོངས་དད་ཀྱི་སྤྱོད་པར་ལྟར་ག་ལ་རུང་སྙམ། དེང་སང་གི་རྩོམ་གསར་འགའ་རེར་ན་
གཞོན་ཕོ་མོའི་འབྲེལ་བ་བྲིས་པ་དེ། ཕྱི་གླིང་རྒྱ་སེར་གྱི་ཤན་ཞུགས་ཐེབས་པའི་རྒྱ་རིགས་
དག་གི་ལད་མོ་བྱས་པའི་རྟགས་ཤིན་ཏུ་མངོན། དེའི་རྒྱུ་མཚན་གཙོ་བོ་རྩོམ་པ་པོ་རང་
ཉིད་བོད་རིགས་ཀྱི་རིག་གནས་གོམས་སྲོལ་སོགས་མི་ཤེས་པའི་སྐྱོན་རེད། ཕོ་མོ་བར་གྱི་
མཛའ་འབྲེལ་དེ་མི་རིགས་གང་ལ་ཡང་ཡོད་མོད། མཛའ་འབྲེལ་བྱེད་སྟངས་དེ་འཛམ་
གླིང་ཤར་ཕྱོགས་དང་ནུབ་ཕྱོགས་གཏན་མི་འདྲ་བར་མ་ཟད་ཤར་ཕྱོགས་ཀྱི་མི་རིགས་སོ་སོ་
ཡང་མི་འདྲ། མི་འདྲ་བའི་རྒྱུ་མཚན་ཡང་མི་རིགས་རང་རང་གི་ཡུལ་སྲོལ་གོམས་འདྲིས་
ཀྱི་རིག་གནས་ཀྱི་ཁྱད་པར་ཞིག་ལ་ཐུག་ཡོད། རིག་གནས་ཆེས་ཞན་པའི་ས་ཆ་ལ་ལ་མ་
གཏོགས་བོད་ཀྱི་ས་ཆ་ཕལ་ཆེར་ན་ཕོ་མོའི་འབྲེལ་བ་དེ་མི་གཞན་ལ་འཛེམ་བྱོལ་བྱེད་པར་
མ་ཟད། དེའི་ཕྱོགས་ཀྱི་གཏམ་ཙམ་ཡང་ཕ་མ་མིང་སྲིང་སོགས་རང་གི་ཤ་ཁྲག་ཉེ་དུའི་
རྩར་བཤད་པའི་དཔེ་མེད་པས། མི་གཞན་ཡོད་སར་དུད་འགྲོ་བཞིན་དུ་ཕོ་མོ་འབྱར་
ནས་འོ་འཁྱུད་བྱེད་པ་ཞིག་ག་ལ་སྲིད། བོད་ཀྱི་ཆགས་གཞིས་ནང་དུ་ཡང་དེའི་སྐོར་དཔེ་
བསྟན་ པ་ ལས་རྗེན་གསལ་ དུ་ མི་ སྟོན་ པ་ ཡང་ གོམས་སྲོལ་ དེ་ འདྲ་ ཞིག་ ལ་ ཐུག་ ཡོད།
གོམས་སྲོལ་རིག་གནས་ཀྱི་སྐོར་འདི་མི་སུས་ཀྱང་ཤེས་རྒྱུ་གལ་ཆེ་མོད། ། རྩོམ་རིག་འབྲི་
མཁན་རྣམས་ཀྱིས་ངེས་པར་ཤེས་དགོས་པའི་ཤེས་བྱ་གལ་ཆེན་ཞིག་རེད། བོད་ལ་་་
དམངས་ཁྲོད་རྩོམ་རིག་ཏུ་གྲགས་པའི་ངག་རྒྱུན་གྱི་རྩོམ་རིག་དང་། ཡིག་འཁོད་རྩོམ་
རིག་གང་ཡང་གྲངས་མང་ཞིང་རྒྱ་ཆེ་བ། ནམ་མཁའ་མཛོད་ཀྱི་དཔེ་ཟླར་རུང་བ་ཞིག་
ཡོད། ངག་རྒྱུན་རྩོམ་རིག་གེ་སར་སྒྲུང་དེ་ནང་དོན་གྱི་འདུས་རྒྱ་དང་བམ་ཁའི་ཚད་ནས་
སྒྲུང་གི་ནང་གི་འཛམ་གླིང་གི་ཨང་དང་པོར་གྱུར་འདུག རྟ་གླུ་ལུག་གླུ་སྲིད་པ་ཆགས་གླུ་
སོགས་གནའ་དུས་ཀྱི་གླུའི་ཁ་སྐོར་དེ་ཡང་ལོ་རྒྱུས་རིག་གནས་ཀྱི་གཟི་འོད་འབར་བའི་རིན་
ཆེན་གཏེར་མཛོད་ཤ་སྟག་རེད། དེང་སང་ལོ་རྒྱུས་རྟོག་ཞིབ་བྱེད་མཁན་མང་པོས་ལྷ་
སྒྲུང་ཟེར་བའི་གནའ་གཏམ་དེ་རིགས་གནའ་དུས་ཀྱི་ལོ་རྒྱུས་ཀྱི་གནས་ཚུལ་དང་འབྲེལ་བ་
ཤ་སྟག་རེད། རྟོག་བཟོ་བྱས་པའི་ཁུངས་མེད་ཀྱི་ལོང་གཏམ་ཞིག་ཡིན་ས་མེད་ཅེས་ཟེར་
འདུག་བས། རང་རེ་ལ་ཡང་ལོ་རྒྱུས་ཀྱི་རིན་ཐང་ལྡན་པའི་དེ་འདྲའི་ལྷ་སྒྲུང་མི་ཉུང་བ་
ཞིག་ཡོད། ཡིག་འཁོད་རྩོམ་རིག་གི་དབང་དུ་བཏང་ན། སྤྱིར་བཏང་གི་རྩོམ་མང་
བར་མ་ཟད། སྒྱུ་རྩལ་རྩོམ་རིགས་ཀྱི་ཁོངས་སུ་གཏོགས་པ་ཡང་ཟད་མཐའ་མེད་པ་ཞིག་
300་་



ཡོད། དེ་ནི་དེང་དུས་ཀྱི་རྩོམ་རིག་སྤེལ་བའི་གཞན་ལས་ཁྱད་དུ་འཕགས་པའི་གཞི་རྩ་
ཞིག་རེད། ཉེ་ཆར་ལོ་བཅུ་འདིའི་ནང་བོད་ཀྱི་ས་ཆར་རང་སྐད་རང་ཡིག་གིས་སྒྱུ་རྩོམ་གྱི་
ཆར་གཏོགས་སྒྲུང་དང་སྙན་ཚིག་སོགས་འབྲི་མཁན་ཉིན་རེ་བཞིན་ཇེ་མང་དུ་སོང་ཞིང་།
དུས་དེབ་སོ་སོར་འཁོད་པའི་རྩོམ་གྱི་རྣམ་གྲངས་ཀྱང་མང་ལ། བརྗོད་བྱའི་ནང་དོན་
དང་། མཚོན་བྱེད་ཀྱི་ཐབས། སྒྱུ་རྩལ་གྱི་ཉམས། རྗོད་བྱེད་ཀྱི་ཚིག་གང་གི་ཐད་
ནས་བལྟས་ཀྱང་ཉིན་རེར་ཇེ་བཟང་ཇེ་བཟང་དུ་འགྱུར་ཀྱིན་འདུག རྩོམ་རིག་ནི་དུས་
རབས་ཀྱི་མེ་ལོང་ཟེར་བའི་དཔེ་ལྟར། རྩོམ་གསར་འདི་དག་ཕལ་ཆེར་ཞིག་ཐབས་སྣ་
ཚོགས་ཀྱིས་སྤྱི་ཚོགས་ཀྱི་གནས་ཚུལ་དང་མི་རྣམས་ཀྱི་ལྟ་བ་འདུ་ཤེས་ཀུན་སྤྱོད་ཀྱི་ཁྱད་པར།
རྩོམ་པ་པོ་རང་གི་སེམས་ཀྱི་ཁྱེར་སོ་དང་རིན་ཐང་གི་ལྟ་ཚུལ་ཚང་མ་སྒྱུ་རྩལ་གྱི་སྣང་བརྙན་
དུ་བཟོས་ནས་མཚོན་པའི་ཐབས་ལ་འབད་འདུག རྩོམ་རེ་རེ་ལ་བལྟས་ན་འཚོ་བའི་
གནས་ཚུལ་ཕྲན་བུ་ཞིག་དང་། མི་རྣམས་ཀྱི་འབྲེལ་བའི་ཟུར་གཅིག་དང་། དོན་ཆུང་
ཆུང་ཞིག་དང་། བྱ་བའི་རྣམ་འགྱུར་ཞིག་དང་། སེམས་ཀྱི་འགྱུར་བག་སྐད་ཅིག་
གཅིག་ལྟ་བུ་ལས། གཞུང་ཁོག་ཆ་ཚང་ལ་གསལ་ཞིང་ཞིབ་པ་ཞིག་འཁོད་མེད་པ་ལྟ་བུར་
སྣང་ཡང་། མེ་ཏོག་གཅིག་ལས་ལྷའི་ཞིང་ཁམས་དང་རྡུལ་ཕྲན་གཅིག་ལས་དངོས་པོའི་
གནས་ལུགས་ཤེས་པའི་དཔེ་ལྟར། དཔེ་ཆའི་ཁ་ཟུམ་ནས་ཞིབ་ ཏུ་འདང་བརྒྱབ་ཚེ།
དོན་ཕྲན་བུ་དེ་དག་གི་སྟེང་ནས་ཡུལ་དུས་དང་། སྤྱི་ཚོགས་ཀྱི་རང་བཞིན་མང་པོ་ཞིག་
གོ་རྒྱུ་འདུག རྩོམ་རིག་གི་དགོས་པ་ཡང་ ཕལ་ཆེར་དེ་འདྲའི་ཁ་ནས་འགྲུབ་པ་རེད།
མཚོན་བྱེད་ཀྱི་ཐབས་དང་སྒྱུ་རྩལ་གྱི་ཉམས་ཚང་མ་གོང་གསལ་དགོས་པ་དེ་ལྟ་བུ་འགྲུབ་
པའི་ཆེད་ཡིན་ལ། རྩོམ་གྱི་བརྗོད་བྱ་འདྲ་ཡང་མཚོན་པའི་ཐབས་དང་སྒྱུ་རྩལ་གྱི་ཁྱད་
པར་ལས་རྩོམ་གྱི་མཐར་ཐུག་གི་དགོས་པ་འགྲུབ་མི་འགྲུབ་ཀྱི་ཁྱད་ཡོད་པས། མཚོན་
ཐབས་སྒྱུ་རྩལ་དེ་ཤིན་ཏུ་གལ་ཆེ་བ་སྨོས་མི་དགོས་ཤིང་། རྩོམ་རིག་ནི་ངག་གི་སྒྱུ་རྩལ་
ལམ་ཚིག་གི་སྒྱུ་རྩལ་ཡིན་པས། ཚིག་སྦྱོར་ལེགས་པ་དང་། བོད་རང་མཚན་པའི་སྐད་
ཀྱི་ཁྱད་ཆོས་ཐོན་པ་སོགས་རྩོམ་རིག་གི་གཞི་རྩ་ལྟ་བུ་ཡིན། རྩོམ་གསར་གྱི་སྒྱུ་རྩལ་དང་
སྐད་ཀྱི་ཁྱད་ཆོས་སྟེང་ནས་བལྟས་ན། རྩོམ་ལ་ལ་བཟང་ཞིང་། ལ་ལ་ཞན་པའི་གནས་
ཚུལ་དེ་ལྟ་བུ་ཡོད་པ་ཡང་ཁས་མི་ལེན་ཐབས་མེད་ཡིན། འདིར་རྒྱས་པར་སྤྲོས་ན་ཡིག་
ཚོགས་ཆེ་བས། ལོགས་སུ་ལྟ་ཚུལ་ཞིག་འབྲི་བར་འདོད། གོང་དུ་ལོ་རྒྱུས་དང་རིག་
གནས་ཀྱི་རྒྱུ་མཚན་རགས་ཙམ་བཤད་པ་དེ་ཡང་གཙོ་བོ་རྩོམ་རིག་ལ་དམིགས་ནས་བཤད་
པ་ཡིན། དེ་ཡང་མི་རིགས་ཀྱི་རྩོམ་རིག་ཡིན་ན་མི་རིགས་ཀྱི་ཁྱད་ཆོས་མེད་དུ་མི་རུང་
བའི་སྲོག་རྩ་ལྟ་བུ་ཡིན་པས། མི་རིགས་ཀྱི་ཁྱད་ཆོས་དང་རིག་གནས་ཀྱི་ཁྱད་ཆོས་ནི་སྐད་
301



ཡིག་དང་། ལྟ་བ་འདུ་ཤེས་དང༌། ཡུལ་སྲོལ་གོམས་འདྲིས་སོགས་མི་རིགས་རང་གི་
རིག་གནས་ཀྱི་ཁྱད་ཆོས་དེ་དག་ཡིན་དགོས། ཁྱད་ཆོས་དེ་མི་རིགས་གཞན་དང་མི་
རིགས་གཞན་གྱི་རིག་གནས་ཀྱི་བག་ཆགས་ཟབ་པའི་མི་རྣམས་ཀྱི་སྣང་ངོར་མཛེས་པ་དང་
ལེགས་པའི་རིན་ཐང་ཡོད་པའི་ངེས་པ་མེད་མོད། མི་རིགས་རྩོམ་རིག་གི་ཞབས་་་་་
འདེགས་ཞུ་ཡུལ་གཙོ་བོ་རང་གི་མི་རིགས་ཡིན་པས། དེའི་རེ་འདོད་སྐོང་ཅི་ཐུབ་ལ་མི་
འབད་པར། གཟུགས་འཚོང་མ་བཞིན་དུ་གཞན་དག་གི་བློར་ཨེ་འབབ་ལྟ་ག་ལ་དགོས།
མི་རིགས་གཞན་དང་རྒྱལ་ཁབ་གཞན་པའི་རྩོམ་རིག་སྒྱུ་རྩལ་གྱི་ལེགས་ཆ་ལེན་པ་རིགས་
ཤིང་འོས་པ་ཞིག་ཡིན་པར་མ་ཟད། བོད་མི་རིགས་ཀྱིས་གནའ་ནས་བཟུང་སྟེ་མི་རིགས་
གཞན་པའི་རིག་གནས་ཀྱི་ལེགས་ཆ་བླངས་ནས་རང་གི་རིག་གནས་ཕུལ་བྱུང་དུ་བཏང་བ་
ཡིན་མོད། གཞན་གྱི་ལེགས་ཆ་ལེན་ཚུལ་དེ་ཡང་ཟས་ཟོས་པ་བཞིན་དུ་རང་གི་ཕོ་དྲོད་
དང་རླུང་གི་ནུས་པས་ཞུ་བར་བྱས་ནས་དྭངས་སྙིགས་ཕྱེ་སྟེ། དྭངས་མ་ལུས་ཟུངས་སུ་
བསྒྱུར་ཅིང་། སྙིགས་མ་ཕྱི་རོལ་དུ་དོར་བ་ལྟ་བུ་ཡིན་ལ། རྒོད་མ་དང་བོང་བུ་བསྡེབས་
ནས་དྲེའུ་བསྐྱེད་པ་ལྟ་བུ་མིན། ཟས་བཅུད་ཅན་བསྟེན་པས་རང་གི་ལུས་སྟོབས་རྒྱས་
ཤིང་རིག་པ་ཇེ་དྭངས་སུ་འགྲོ་ལ་ལུས་སེམས་སོགས་རྣམ་པ་གཞན་ཞིག་ཏུ་འགྱུར་འགྲོ་བའི་
དཔེ་མེད་ལ། རྒོད་མ་དང་བོང་བུ་བསྡེབས་པས་རྟ་མིན་བོང་མིན་གྱི་སེམས་ཅན་ཕུང་
གསུམ་པ་ཞིག་སྐྱེ་བར་འགྱུར་བ་ལས་འོས་གཞན་མི་སྲིད་དོ། ། རྩོམ་རིག་ལ་མི་རིགས་ཀྱི་
ཁྱད་ཆོས་ཡོད་པ་གཞིར་བཞག་གི་སྟེང་ནས། ལྟ་བ་རྣམ་དག་ཅིག་གིས་དྲངས་པའི་སྤྱི་
ཚོགས་དང་མི་རིགས་ལ་འགན་ཁུར་བའི་འདུ་ཤེས་ཤིག་ཀྱང་ཡོད་དགོས། ལུའུ་ཞོན་
གྱིས། ཁྲག་རྩ་ལས་ནམ་ཡང་ཁྲག་དང་། ཆུ་སྦུགས་ལས་ནམ་ཡང་ཆུ་བཞུར་བ་ཡིན་
གསུངས་པ་དེས་རྩོམ་པ་པོའི་ལྟ་བ་གལ་ཆེ་བར་བསྟན། རྩོམ་རིག་ནི་ཡིད་ཀྱི་ཟས་ཡིན་
པས། ཡིད་ཀྱི་ཟས་སྟོབ་པ་ལ་སྤྱི་ཚོགས་དང་མི་མང་ལ་འགན་ཁུར་བྱེད་པའི་འདུ་ཤེས་
ཤིག་མེད་པར་གང་ཡིན་འདི་ཡིན་མེད་པར་འབྲི་ཐུབ་ཐུབ་བྱེད་རྒྱུ་ཞིག་ག་ལ་ཡིན། དེང་
སང་མི་ལ་ལས་སྔོན་གྱི་རྩོམ་རིག་རྙིང་པ་ཕལ་ཆེར་ཆོས་ཀྱི་ལྟ་བ་དྲིལ་བསྒྲགས་བྱས་པ་ཤ་
སྟག་ཡིན་པས་རྩོམ་རིག་གི་རིན་ཐང་མེད་ཟེར་མོད། མི་ལ་ཆོས་དང་ཆོས་མིན་གྱི་ལྟ་བ་
གང་རུང་ཞིག་མེད་མི་སྲིད་ཅིང་། རྒྱལ་ཁབ་ཕྱི་ནང་གི་རྩོམ་རིག་གང་ཡང་རང་རང་གི་
ལྟ་བ་ཞིག་བསྲེ་མེད་པ་དང་། ལྟ་བ་དྲིལ་བསྒྲགས་བྱེད་པ་མ་ཡིན་པ་གཅིག་ཀྱང་མེད།
འོན་ཀྱང་ལྟ་བ་ལ་སྤྱི་ཚོགས་ལ་ཕན་གནོད་ཅི་རིགས་ཡོད་པས། མི་རྣམས་ཀྱི་བསམ་པ་
དང་ཀུན་སྤྱོད་ལེགས་བཅོས་དང་སྤྱི་ཚོགས་ཀྱི་ཕན་བདེ་བདེ་འཇགས་ལ་ཕན་པའི་ལྟ་བ་
ཡིན་ན་དྲིལ་བསྒྲགས་བྱས་པ་ཙམ་སྐྱོན་དུ་ག་ལ་འགྱུར། ལྟ་ངན་མཆེད་ན་མི་རྣམས་ཀྱི་
ཅུ
302



བསམ་པ་ཀུན་སྤྱོད་ལད་ནས། ལས་མིན་ལོན་མིན་ཁྲིམས་འགལ་ཉེས་སྤྱོད་ཇེ་མང་དུ་
སོང་ནས་སྤྱི་ཚོགས་ལ་བདེ་འཇགས་མི་ཡོང་བས། ལྟ་བ་དེ་རིགས་ལ་ངེས་པར་དོགས་
འཛེམ་བྱེད་དགོས་པར་སྣང་ངོ་། །
ས་
་
303



རྩོམ་དཔྱད་དགག་ལན་ངན་རྟོག་དྲི་མ་འཁྲུད་པའི་
རིགས་ལམ་བདུད་རྩིའི་ཆུ་རྒྱུན། །
ཉེ་ལམ་ལོ་བཅུའི་ནང་རྒྱལ་གཞུང་ནས་བསྒྱུར་བཅོས་ལྷུག་གཏོང་གི་སྲིད་ཇུས་ལག་
བསྟར་བྱས་པས། ཕྱི་ནང་གི་ཚོང་ཟོག་དངོས་འབྱོར་དང༌། ཕན་ཚུན་འགྲོ་འོང་གི་
འབྲེལ་བ་ཁྱབ་ཆེར་སོང་ཞིང༌། མང་མང་གི་མཐོང་རྒྱ་ཐོས་རྒྱུ་ཡང་ཇེ་ཆེར་སོང་། ནུབ་
ཕྱོགས་ཀྱི་སྔོན་ཐོན་ལག་རྩལ་དང་། མ་རྩ་ནང་འདྲེན་བྱས་པས། རྒྱལ་ནང་གི་དཔལ་
འབྱོར་འཛུགས་སྐྲུན་དང༌། ཚོང་ལས་གོང་འཕེལ་ཕྱོགས་ལ་གྲུབ་འབྲས་དགའ་བ་བསྐྱེད་
འོས་པ་ཐོབ། བོད་ཀྱི་ཡུལ་གྲུ་ཀུན་ཏུ་དངོས་འབྱོར་འཚོ་བ་ལོ་བཅུའི་སྔོན་དང་བསྡུར་
ཐབས་མེད་པའི་འཕོ་འགྱུར་བྱུང་ཡོད་པ་དྲན་པ་རྣལ་དུ་གནས་པ་སུས་ཀྱང་ཁས་མི་ལེན་
ཐབས་མེད་ཡིན། འོན་ཀྱང་དྲ་སྒོ་ཡངས་པོར་ཕྱེ་བས་དབུགས་གསར་དང་མཉམ་དུ་ཕྱི་
ཡི་མི་གཙང་དྲི་ངན་དང་། འབུ་ནག་ཨ་ང་ཙི་ཡང་ནང་དུ་ཤོར་བའི་དཔེར། ནུབ་
ཕྱོགས་རང་མོས་རྒྱ་ཡན་རིང་ལུགས་ཀྱང་ནད་ཡམས་ངན་པ་བཞིན་དུ་མཆེད་ནས་འོངས།
དེའི་ངན་ཤན་རིག་གནས་སྒྱུ་རྩལ་དང༌། བསམ་བློའི་ལྟ་ཚུལ་ཕྱོགས་སུ་ཞུགས་པའི་་
རྟགས་མཚན་མངོན་གསལ་ཞིག་ནི་སྲོལ་རྒྱུན་རིག་གནས་དགག་བྱར་འཛིན་པའི་མི་རིགས་
ཅང་མེད་རིང་ལུགས་ཀྱི་ལྟ་ངན་དེ་ཡིན་ཏེ། ། ༡༩༩༠ལོའི་བཞི་བའི་ཉེར་དྲུག་གི་མི་
དམངས་གསར་འགྱུར་ངོས་འཁོད་པའི “རྒྱལ་གཅེས་རིང་ལུགས་དང༌། མི་རིགས་ཀྱི་
སྲོལ་རྒྱུན་རིག་གནས”ཞེས་པའི་རྩོམ་གྱི་ནང་དུ། “དང་པོ། རྒྱལ་གཅེས་རིང་ལུགས་
ཉིད་ནི་སྲོལ་རྒྱུན་རིག་གནས་ཀྱི་ཆ་ཤས་ཤིག་དང་། གཉིས་པ། རྒྱལ་གཅེས་རིང་་
ལུགས་པ་ཞིག་ཡིན་ན། ཐོག་མར་ངེས་པར་རང་གི་མི་རིགས་ཀྱི་སྲོལ་རྒྱུན་རིག་གནས་ལ་
བརྩི་འཇོག་བྱེད་དགོས”ཞེས་དང་། “རྒྱལ་གཅེས་ཞེས་པའི་གཅེས་འཛིན་གྱི་ཡུལ་ནི་
གཙོ་བོ་ཀྲུང་ཧྭ་མི་རིགས་རང་གི་སྲོལ་རྒྱུན་རིག་གནས་དེ་དང་། རང་རེའི་སྔོན་བྱོན་མེས་
པོ་རྣམས་ཀྱིས་ཤུལ་དུ་བཞག་པའི་འོད་འབར་རིན་ཆེན་དང་འབྲེལ་བ་དམ་ཟབ་ཡོད་པ་
ཞིག་ཡིན”ཞེས་དང་། “མི་ཞིག་གིས་གལ་ཏེ་མི་རིགས་སྲོལ་རྒྱུན་རིག་གནས་ཀྱི་རིན་
ཐང་ཡོད་རིགས་རྩ་མེད་དུ་དོར་ཞིང༌། སྲོལ་རྒྱུན་རིག་གནས་ཡོངས་རྫོགས་གཞི་རྩ་ནས་
304



དགག་སྟེ། ནུབ་ཕྱོགས་ཀྱི་ལུགས་སྲོལ་ལྷུར་བླངས་ན། དེ་ལ་ཀྲུང་གོའི་མི་ཡི་ལ་རྒྱུ་ཡོད་
སྲིད་དམ”ཞེས་དང་། “གལ་ཏེ་མི་ཞིག་འཛམ་གླིང་གི་སྤྱི་འབངས་བྱེད་འདོད་ནས།
རང་གི་མི་རིགས་ཀྱི་རིག་གནས་གཞི་རྩ་ནས་དོར་ན། དེ་ལྟ་བུའི “འཛམ་གླིང་སྤྱི་་་
འབངས”དེ་ལ་སུས་ཀྱང་ཁས་མི་ལེན་པར་ཐག་གིས་ཆོད་དེ། མི་རིགས་སོ་སོའི་སྲོལ་
རྒྱུན་རིག་གནས་ཀྱི་གཞི་རྩ་གཏན་ཆགས་མེད་པའི་འཛམ་གླིང་སྤྱིའི་རིག་གནས་ཤིག་མེད་
པའི་ཕྱིར། དེ་ལྟ་བུའི “འཛམ་གླིང་སྤྱི་འབངས” དེ་ཡང་། འཛམ་གླིང་སྤྱིའི་རིག་
གནས་ངོ་མའི་ཁྲོད་དུ་ཆུད་པའི་འོས་མཐུན་ཆ་རྐྱེན་ཅི་ཡང་མེད་དོ”ཞེས་པར་བྱུང༌། མི་
རིགས་ཅང་མེད་རིང་ལུགས་དང་། སྲོལ་རྒྱུན་རིག་གནས་དང་། མི་རིགས་ཀྱི་གོམས་
གཤིས་སྲོལ་རྒྱུན་ཡོངས་རྫོགས་དགག་བྱར་འཛིན་པའི་ལྟ་ངན་ཐ་ཆད་དེ་རིགས་དེང་སང་
བྱིས་བློ་དྲི་མ་ཅན་སྐོར་ཅིག་གི་ཀླད་པར་འགོས་ནས་བོད་ཀྱི་སྲོལ་རྒྱུན་རིག་གནས་ཚང་མ
“རྙིང་རུལ” “འཆིང་ཞགས”“ རྗེས་ལུས” “དུས་ཡོལ”སོགས་སུ་སྐྱོན་རྒྱག་ཅི་ཐུབ་བྱེད་
ཅིང་། གང་ཡང་མ་བསླབ། ཅི་ཡང་མི་ཤེས་པར་ཆང་འཐུང་བཞིན་དུ་སྣང་བར་གང་
དྲན་ལབ་ཅིང་འབྲི་བ་ལ་མཚང་དུ་མི་འཛིན་རྒྱུན་དུ་རློམ་ནས་རིགས་ཀྱི་བླ་རྩ་གཅོད་ཅིང་།
རིག་པའི་སྒྲོན་མེ་བསད་པའི་ཡིད་སྲུབ་ཀྱི་སྦྱོར་བ་ཅི་ཡང་རྩོམ་མོ། །དུས་བབས་འདི་ལྟ་བུ་
ལ་ཐུག་པས། རིགས་ལ་ཤ་ཞེན་ཡོད་ཅིང་། རྒྱང་རིང་བོར་འདང་རྒྱག་ཤེས་པའི་བོད་
མི་ཞིག་ཡིན་ན་ཁ་རོག་འདུག་ཐབས་ག་ལ་ཡོད། ང་རང་ལ་མཁས་པའི་ཡོན་ཏན་ཏིལ་
འབྲུ་ཙམ་ཡང་མེད་མོད། ཆུང་དུས་ནས་གསེར་རིར་མཚུངས་པའི་བཤེས་གཉེན་ཆེན་པོ་
བཅུ་ཕྲག་གི་མགོན་གྱིས་ཟིན། མི་རིགས་རང་གི་བཅུ་ཕྲག་རིག་གནས་དང༌། རྒྱ་དང་
རྒྱ་སེར་སོགས་ཀྱི་ཡིག་རིགས་རིགས་པའི་གཞུང་ལུགས་མང་བོར་ལྟ་རྟོག་ཐོས་བརྩོན་བློ་
ནུས་ཅི་ཡོད་ཀྱིས་འབད། དེང་སང་རྟ་མེད་སར་བོང་བུས་ཁུར་འཁུར་བའི་དཔེ་ལྟར་
སློབ་གྲྭ་ཆེན་མོའི་གཞུང་ཚན་སློབ་མ་དང་ཞིབ་འཇུག་སློབ་མ་སྐྱོང་བའི་དགེ་རྒན་ཆེན་མོའི་
གོ་སར་བསྡད་ཡོད་པ་དང་གཅིག འཛམ་གླིང་གི་ཁྱད་ནོར་གཅིག་ཏུ་བརྩི་བའི་གངས་
ཅན་རིག་གནས་དང་། དེ་དང་འབྲེལ་བའི་གོམས་གཤིས་ལྟ་སྤྱོད་བཟང་བོ་ཉམས་ཆེས་
པ་ལ་སྙིང་ནས་མི་བཟོད་པ་དང་གཉིས། བོད་ཀྱི་སློབ་གསོ་རིག་གནས་རྩོམ་རིག་སྒྱུ་རྩལ་
གང་ཡང་བོད་རང་གི་ཁྱད་ཆོས་ཡོད་པ་ཞིག་ཏུ་གྱུར་ན་སྙམ་པའི་བསམ་པའི་ཀུན་སློང་གིས་
ཉེ་ལམ་ལོ་འགའི་ནང་འདིར། རྩོམ་ཁ་ཤས་བྲིས་ཤིང༌། རྒྱུ་དྲུག་ལོར《སྙན་ཚིག་རྒྱ་
མཚོའི་གསར་སྐྱེས་མེ་ཏོག»ཅེས་པའི་རྩོམ་རྫོབ་ཅིག《བོད་ལྗོངས་སྒྱུ་རྩལ»ཐོག་ཏུ་འཁོད་
ཡོད་པ་དེ། ཚིག་དོན་གཉིས་ཆར་གསར་སློབ་ཡང་གསར་ཞིག་གི་ལག་རྗེས་སུ་གསལ་
བར་མངོན་པས། སྒྲ་ཚད་སྟག་སེང་ཁ་སྤྲོད་ཀྱི་དཔྱད་པ་འཇུག་པའི་གནས་མིན་ཀྱང༌།།
305



གསར་སློབ་རྣམས་ལ་ལྡོག་ཕྱོགས་ནས་གོ་བ་ཅུང་ཟད་ཨེ་ལོན་དང་། གསར་ཐོན་དུས་
དེབ་སོགས་ཀྱང་དུས་དེབ་ཀྱི་སྙན་གྲགས་ལ་བསམས་ནས་ཕྱིན་ཆད་རྩོམ་གྱི་སྤུས་ཚད་ལ་
མཉམ་འཇོག་བྱེད་པའི་ཆེད་དུ། ཚིག་སྐྱོན་དོན་སྐྱོན་ཆེས་མངོན་པ་སྐོར་ཅིག་ཟུར་་་་
བཏོན་གྱིས་བརྒལ་བརྟག་ཅུང་ཟད་བྱས་པ་ཡིན་ལ། རྩོམ་དེ་འབྲི་མཁན་ཡང་སུ་ཡིན་མི་
ཤེས་མོད། རྩོམ་ལ་དཔྱད་པ་དེ་འཇིག་རྟེན་ལ་དར་ཆེ་བས་ཞེ་སྡང་སློང་བའི་རྒྱུ་རུ་མི་
འགྱུར་བསམས་ཤིང༌། རྩོམ་པ་པོ་བློ་གཟུ་བོར་གནས་ཤིང༌། རིག་པའི་འོད་སྣང་གིས་
བློ་མིག་དབྱེར་རུང་བ་ཞིག་ཡིན་ན། རིན་ཆེན་གསེར་ལས་དཀོན་པའི་སྒྲ་ཚད་ཀྱི་ཤེས་བྱ་
མང་བོ་ཞིག་གདམས་ངག་ཏུ་ཐོབ་སོང་སྙམ་ནས་ཐལ་མོ་སྤྱི་བོར་སྦྱོར་དགོས་པའི་ཚོད་དུ་
ཡོད་ལ། དེ་ལྟ་མིན་ཡང་ཆོས་གྲྭའི་དཔེ་ཆ་བ་རྣམས་ཚ་ཉོས་པ་དཔེ་ལྟོས་ཀྱི་རྟིང་སྐུལ་དུ་
འགྲོ་ བ་བཞིན། རྒོལ་ལན་སློག་འདོད་ཡོད་ ཀྱང་། ང་རྒྱལ་རླུང་གི་རྐྱལ་ བ་ ཞིབ།
བརྩོན་པའི་གོ་ཆ་བགོས། སྒྲ་ཚད་ཀྱི་སློབ་དཔོན་མཁས་པ་བསམ་སྦྱོར་གཉིས་ཀྱིས་ཚུལ་
བཞིན་ དུ་ བསྟེན་ ནས། ལོ་ གསུམ་ བཞི་ ཞིག་ ལ་ ཡི་ གེའི་ ཐོབ་ ཐང་ ནས་ བཟུང་ སྟེ།
བསྡུས་གྲྭའི་ཁ་དོག་དཀར་དམར་བར་གྱི་སྒྲ་ཚད་ཀྱི་གཞི་རྩའི་ཤེས་བྱ་ལ་ཅུང་ཟད་རྣམ་
བཞག་ཆགས་པར་སྦྱངས་ནས་མཁས་པའི་མིག་སྔར་སྟོན་ལུགས་ཡོད་པའི་བརྒལ་ལན་ཞིག་
བྲིས་ན། རྣམ་དཔྱོད་དང་ལ་རྒྱ་ཡོད་པའི་རྟགས་ཡིན་མོད། 《གསར་སྐྱེས་མེ་ཏོག་གི་
ཆེད་དུ» (1990ལོའི་བོད་ལྗོངས་སྒྱུ་རྩལ་དེབ་གཉིས་པར་འཁོད་པ) ཞེས་པའི་རྒོལ་ལན་
འདི་ལ་ལྟོས་ན་སྙིང་ཡང་རྗེ་ལ་ཡིད་ཀྱང་ཆད་དེ། ལོ་གཉིས་གསུམ་གྱི་རིང་ལ་རྒོལ་ལན་
སློག་འདོད་ཀྱི་ཀུན་སློང་གིས་བློ་རྩལ་ཡོད་དགུ་སྤྲུགས་ཀྱང་། ཚྭ་སྒོ་ཅན་གྱི་ཞིང་བཞིན་བློ་
སྐྱེད་ཅུང་ཟད་ཀྱང་མ་བྱུང་བར་སྣང་ལ། སྤྱིར་ཁྱོད་ཀྱི་རྩོམ་སྔ་ཕྱི་གཉིས་དང་། ཁོ་བོའི་
སྔར་གྱི་དཔྱད་གཏམ་གདོང་སྦྱར་ནས་བལྟས་ན་བདེན་རྫུན་ལེགས་ཉེས་ལྷང་ངེར་གསལ་
ཞིང་། རྒོལ་ལན་འདི་ལྟ་བུ་ལ་ལན་རྒྱག་དགོས་ས་མེད་ཀྱང་། ཨུ་ཚུགས་ཀྱིས་ནོར་
འཁྲུལ་ལ་ནོར་འཁྲུལ་དུ་ཁས་མི་ལེན་ཅིང་། བདེན་ཡུས་ཁོ་ལ་ཆེ་ཚུལ་གྱིས་ས་མཆོངས་
གནམ་མཆོངས་བྱེད་ཅིང་། རྨོངས་པ་ཚབས་ཆེན་གདོན་གྱིས་ཟིན་པས། ལོག་རྟོག་
ལོག་བཤད་སྔར་བས་ཐུ་བ་དུ་མ་ཞིག་གཡེམ་མའི་མུ་ཅོར་དུ་སྒྲོགས་པར་སྣང་བས། ཡང་
དག་ཤེས་བྱའི་ཆུ་ཐིགས་གཅིག་ཀྱང་མགྲིན་པར་མ་སོང་བའི་རྨོངས་པའི་མགུལ་འགགས་
ཀྱི་རིགས་རྣམས་སྐོམ་གདུང་ལས་སྐྱོབ་ཕྱིར་རིགས་ལམ་བདུད་རྩིའི་ཆུ་སྦྱིན་ཅུང་ཟད་་་
བསྩལ་པར་བྱ་སྟེ། རྣ་བ་བློགས་ཤིག ཁོ་བོའི་དཔྱད་གཏམ་དེ་ “ཡལ་ག་ཙམ་ཡང་
འཛིན་མ་ཐུབ་པར། ནུས་ལྡན་གྱི་རྩ་བ་སློག་འདོད་ཀྱི་སྐྱོན་མཆིས”ཟེར། སྙིང་མེད་
ཁ་ཤས་རང་གི་ཕ་མེས་ཀྱི་ཁྱད་ནོར་འཛམ་གླིང་ན་བྲིན་པར་བརྩི་བའི་གངས་ཅན་བཅུ་ཕྲག་
306



རིག་གནས་ལ་སྐྱོན་བརྒྱབ་ནས་རྩད་ནས་འབྱིན་པ་ལ་ངོ་ཚའི་དྲི་ཙམ་ཡང་མི་བྲོ་ན། ཁོ་
བོས་བོད་ཀྱི་རྩོམ་རིག་གི་རྭ་བར་དྲི་ངན་ཐུལ་ལེ་འགོ་འབུས་པའི་ལྡུམ་བུ་འགའ་ཞིག་ཚད་
འདོན་བྱས་ཀྱང་མི་འོས་པའི་སྐྱོན་ཅི་ཞིག་ཡོད། “ཁྱོད་ཀྱིས་སྙན་ངག་རྒྱ་མཚོའི་གསར་
སྐྱེས་མེ་ཏོག་དེ་ཐ་ཤལ་ཡ་མ་བརླ་ཞིག་ཏུ་བསྒྲུབ་རྒྱུའི་རྩ་བའི་དགོངས་པ་ལས་མ་འདས”
ཟེར། ཁྱོད་ཅག་གིས“གསར་སྐྱེས”དང་“མེ་ཏོག” ཏུ་རློམ་པའི་སེའུ་བཅུ་བའི་ངག་གི་
སྤུན་ཟླ་དེ་རིགས་ཐ་ཤལ་ཡིན་མིན་དང་། ཡ་མ་བརླ་ཡིན་མིན་མཁས་པ་ཀུན་གྱི་མངོན་
སུམ་གྱི་ཡུལ་དུ་གྲུབ་པས།། གཏན་ཚིགས་ཀྱིས་སྒྲུབ་ག་ལ་དགོས། ཞ་ར་དང་གྱོལ་བོ་ལ་
ཞ་ར་དང་གྱོལ་བོ་ཡིན་ཞེས་མ་བཤད་ཀྱང་གཞན་གྱི་མིག་སྔར་གསལ་ལེར་སྣང་བའི་ཕྱིར།
དེ་རིགས་ཡ་མ་བརླ་མིན་པའི་གསེར་ལོག་ལོག་ཅིག་ཡིན་ན་སྲེག་བཅད་བརྡར་བའི་དཔྱད་
པ་བྱེད་མི་འོས་པའི་རྒྱུ་མཚན་ཅི་ཡོད། “རྩོམ་ཡིག་ལས་བཏོན་པའི་ཚིག་སྐྱོན་མང་ཆེ་བ་
སྐྱོན་ལ་སྒྲུབ་དཀའ”ཟེར། རྒྱ་མིན་བོད་མིན་གྱི་སྐད་ཆ། ཚིག་ལོག་བརྡ་ལོག་འགྱུར་
ལོག་སློབ་གྲྭ་ཆུང་འབྲིང་གི་གཤར་སྦྱང་རྩོམ་ཡིག་ཏུ་བྱུང་ན་ཡང་། དགེ་རྒན་རྣམས་ཀྱིས་
སྨྱུག་གུ་དམར་བོས་ཀུ་རུ་ཁ་བཏབ་ནས་བསུབ་དགོས་པ་ཤ་སྟག་ཡིན་པས། ཤེས་བྱེད་
བཀོད་ནས་སྒྲུབ་དགོས་སམ། རྒྱུན་ཤེས་ཀྱི་ཁོངས་སུ་གཏོགས་པའི་ཡིག་ནོར་ཚིག་ནོར་
མཛུབ་ཚུགས་བྱས་ནས་བསྟན་ཀྱང་། ཁྱོད་ལྟ་བུས་ངོས་མི་ཟིན་པས་སློབ་གསོ་བཏང་བ་
ཐལ་ཕུང་དུ་ཆུ་ཕོ་བའི་ཚུལ་ལས་མ་འདས་པས་ཡི་རེ་མུག །
“གསར་སྐྱེས་བྱ་དངོས་ཞེས་པ་མི་འགྲིག་ཅིང་། བོད་སྐད་རྣལ་མར་གསར་སྐྱེས་
དངོས་པོ་ཞེས་བརྗོད་དགོས་པ་དོན་དུ་མ་ངེས”ཞེས་དང༌། “རྩོམ་པ་པོས་བརྗོད་པའི་
བོད་ སྐད་ རྣལ་ མ་ ནི་ དུས་ རྒྱུན་ བོད་ མིའི་ སྐད་ ལུགས་ དང་ དེ་ ཙམ་ མི་ མཐུན” ཟེར།
“དུས་རྒྱུན་བོད་མིའི་སྐད་ལུགས”ཞེས་པའི་ཚིག་འདིའི་སྟེང་ནས་ཀྱང་། བོད་སྐད་རྣལ་
མར“ངེས་མ་ངེས” དང་། དེ་དང་མཐུན་མི་མཐུན་སོགས་དཔྱོད་པའི་མཚན་ཉིད་ཚང་
མི་ཚང་མངོན་གསལ་དུ་བསྟན་འདུག་པས། ལན་གྱི་ཡུལ་དུ་མི་འོས་ཀྱང་། གཞན་
དག་ལ་གོ་བ་སྐྱེད་ཕྱིར་ཟུར་ཙམ་བཤད་ན། སྐད་ཡིག་གང་བསྒྱུར་ཀྱང་བསྒྱུར་གཞིའི་
མིང་ཚིག་གི་སྒྲ་ཙམ་མིན་པར་དེའི་གོ་དོན་གྱི་སྤྱི་བབས་ལ་གཞིགས་ནས་དོན་སྤྱི་ཁྱབ་མཉམ།
ཚིག་སྒྱུར་སྐད་ཀྱི་ཆགས་སྲོལ་དང་མཐུན་པ། གོ་ལོག་ཏུ་མི་འགྱུར་བ་ཞིག་བསལ་འདེམ་
བྱེད་པ་ལོ་ཙཱ་སྒྱུར་ཚུལ་གྱི་ངེས་སྲོལ་ཞིག་ཡིན། རྒྱ་ཡིག་གི “ ཙྪཱ #p” དང་དོན་སྤྱི་
མཚུངས་པའི་ཐ་སྙད་དངོས་པོ་དང༌། བྱ་བཞག དོན་དག་ཅེས་པ་སོགས་བོད་སྐད་
ལ་ཡོད་བཞིན་དུ་ཐ་སྙད་གསར་བཟོ་བྱེད་མི་དགོས་པར་མ་ཟད། ཚིག་དེ་ལ་རྫོབ་སྐྱོན་
འདི་ཡོད་དེ། “བྱ་དངོས”ཞེས་པ་བྱ་བ་དང་དངོས་པོ་བསྡུས་པའམ། བྱ་བའི་དངོས་
307



པོ་བསྡུས་པ་ཡིན། དང་པོ་ལྟར་ན་བྱ་བ་ནི་དངོས་པོའི་ཁོངས་སུ་འདུ་བས་ཟློས་སྐྱོན་
དང༌། གཉིས་པ་ལྟར་ན་བྱ་བ་མ་ཡིན་པའི་དངོས་པོ་རྣམ་པར་བཅད་པས་དོན་སྤྱི་ཁྱབ་
ཆུང་བའི་སྐྱོན་ཡོད་ལ། གཞན་ཡང་བོད་ཡིག་གི“བྱ”ཞེས་པའི་སྒྲ་རྐྱང་བ་དེ་བྱ་བ་ཞེས་
པའི་དོན་མི་སྟོན་པར་ཐལ། ཡུལ་དང་འདབ་ཆགས་ཀྱི་མིང་ཡིན་པའི་ཕྱིར། དཔེར་
ན། ཤེས་བྱ། བསླབ་བྱ་དང་། བྱ་རྒོད། བྱ་ངང་པ་ལྟ་བུའོ། ། དེང་སང“བྱ་
དངོས” ལྟ་བུའི་འགྱུར་རྫོབ་མིང་གསར་དཔེ་དེབ་དང་གསར་ཤོག་སྟེང་ཆེས་མང་ཡང་རྒྱུ་
བོད་ཀྱི་སྐད་ཡིག་གཉིས་ཆར་ནང་བྱན་ཆུད་པའི་གོ་བ་མེད་ན་བཤད་ཀྱང་ངོ་མི་འཕྲོད་པས་
དོན་མེད་ཀྱི་ངལ་བ་ཁོ་ནར་ཟད་དོ། གཞན་ཡང་མཁས་པའི་རྩོམ་དང་བླུན་པོའི་ངག་ན་
གོམས་སྲོལ་དུ་ཆགས་པའི་བོད་སྐད་དྭངས་མ་ལ“ ཚད་མའི་གཞུང་ཚིག་འགའ་ལ་གོ་
དགོས”ཞེས་བསྙོན་འདིང་ཞིང་། རྒྱ་མིན་བོད་མིན་གྱི་སྐད་རྫོབ་དེ “བོད་མིས་ཡོངས་
ཁྱབ་ཏུ་བཀོལ་བའི་བོད་སྐད་རྣལ་མ”ཡིན་ཟེར་ན། དེ་འདྲའི“བོད་སྐད་རྣལ་མ”དང་།
ཁོ་བོས་བོད་སྐད་རྣལ་མ་ཟེར་བ་གཉིས“དེ་ཙམ”ཞིག་མིན་ལ། གཏན་ནས་མི་མཐུན་
ཏེ། བོད་སྐད་རྣལ་མ་ཞེས་པ་མིང་ཚིག་སྡེབ་སྦྱོར་སྟེང་ན་བོད་རང་མཚན་པའི་སྐད་ཀྱི་
ཁྱད་ཆོས་མ་ཉམས་པ་ཞིག་དང་། སྤྱི་སྐད་ཟེར་བ་ཁ་སྐད་ཀྱི་ལེགས་ཆ་བསྡུས་ནས་ཡིག་
ངོར་ཆ་འཛོམས་པོར་བཏང་ཞིང༌། རང་སྐད་ཀྱི་ཁྱབ་ཁོངས་ཀུན་ཏུ་བརྡ་འཕྲོད་པའི་
སྐད་ཆའི་མིང་ཡིན། དེ་ལྟ་མིན་ན་སིལ་འཐོར་དུ་གནས་པའི་མི་རིགས་གང་ལ་ཡང་སྤྱི་
སྐད་ཅིག་ཡོད་མི་སྲིད་པ་རིགས་པའི་གཞུང་ལུགས་དང་མངོན་སུམ་ཉམས་མྱོང་གཉིས་
ཆེར་གྲུབ་པ་ཡིན། འདི་ལ་ཤེས་བྱེད་ལྕགས་རི་དང་འདྲ་བ་ཡོད་ཀྱང་དགོས་བ་མི་ཆེ་བས་
བཞག ཡང་“རིག་པའི་ཁྱབ་ཁོངས་ཚང་མར་ཚད་མའི་གོ་དོན་གཞི་བཟུང་མི་དགོས”
ཞེས་དང་། “རྒྱ་གར་གནའ་རབས་ཀྱི་ཚད་མའི་གཞུང་ལུགས་ཁྱེར་ནས་སྐྱེ་སྟོབས་ཀྱི་
དཔལ་ འབར་ བའི་ དེང་ གི་ བོད་ སྐད་ ལ་ བཅོས་ སྒྱུར་ གྱི་ ཐོ་ བ་ འཕྱར་མི་ནུས” ཟེར།
བཤད་ཚུལ་སྔ་མ་མི་འགྲིག་སྟེ། “རིག་པའི་ཁྱབ་ཁོངས”ཞེས་པའི་རིག་པ་དེ་ལ་ཡང་
དག་པ་དང་ནོར་འཁྲུལ་གཉིས་ཡོད་པས། དེ་ལ་ཡང་དག་དང་ནོར་འཁྲུལ་ སོ་སོར་
འབྱེད་དགོས་ན། འབྱེད་བྱེད་ཀྱི་ཚད་མ་ཞིག་ལ་བརྟེན་དགོས་པའི་ཕྱིར། དཔེར་ན།
དངོས་རྫས་ཀྱི་ཡང་ལྕི་འབྱེད་པ་ལ་རྒྱ་སྲང་དང་། རིང་ཐུང་འབྱེད་པ་ལ་མེ་ཐུར་དགོས་
པ་བཞིན། “རིག་པའི་ཁྱབ་ཁོངས”དེ་སྐད་ཡིག་དང་འབྲེལ་ཡོད་པ་ཞིག་ཡིན་ན། དེ་
མཚོན་བྱེད་ཀྱི་སྐད་ཡིག་སྟེང་དུ་སྐྱོན་ཆ་ཡོད་མེད་བརྡ་སྤྲོད་དང་ཚད་མའི་གཞུང་ལུགས་ལ་
བརྟེན་ནས་བརྟགས་དགོས་པ་ཞིག་ལས་རང་མོས་རིང་ལུགས་ཚད་གཞི་བྱེད་མི་རུང་བའི་
ཕྱིར། དེར་ཐལ། ཚིག་དང་དོན་གྱི་འཁྲུལ་བ་ཚར་གཅོད་པ་ལ་སྒྲ་དང་ཚད་མ་ཞེས་
308



གསུངས་པ་ལ་རྒྱུ་མཚན་ཡོད་པའི་ཕྱིར། ཁྱེད་ཅག་རིག་པའི་གཞུང་ལུགས་གང་ཡང་མི་
དགོས་པར་གང་དྲན་དྲན་བྱེད་པ“གསར་སྐྲུན”དང་“ སྔོན་ཐོན”དུ་བརྩི་མོད། དེ་ལྟ་
ན་སྒྲ་ཚད་སོགས་སློབ་མི་དགོས་པར་མ་ཟད། སློབ་གྲྭ་དང་དགེ་རྒན་སོགས་ཀྱང་ཡོད་ག་
ལ་དགོས་ཏེ། མི་དགོས་པར་སྣང་ངོ༌། གཉིས་པ་ཡང་མི་འཐད་དེ། “རྒྱ་གར་གྱི”
ཞེས་པས་ཚད་མའི་གཞུང་བོད་ཀྱིས་བྱས་པ་མིན་པས་བོད་ཀྱིས་དེ་ཚད་མར་འཛིན་མི་
དགོས་པ་དང༌། “གནའ་རབས་ཀྱི”ཞེས་པས་ཚད་མའི་གཞུང་དེང་དུས་ཀྱི་གནས་ཚུལ་
དང་མི་མཐུན་པ་དང་། དུས་ལོས་ཡོལ་བའི་རིག་གཞུང་རྙིང་པ་ཡིན་པར་ཤུགས་ཀྱིས་
བསྟན་པ་རེད་མོད། རང་ཉིད་བླུན་ནག་ཏུ་སྒྲུབ་པ་ལ་དེ་ལས་ནུས་ལྡན་གྱི་རྟགས་ཤིག་
འགོད་རྒྱུ་ག་ལ་ཡོད། ཚད་མ་ཞེས་པ་ཡང་དག་པའི་ཤེས་པ་དང༌། ལྷག་ཆད་ནོར་
འཁྲུལ་མེད་པའི་ཡང་དག་པའི་ཚིག་གི་དོན་ཡིན། ཚད་མའི་རྣམ་བཞག་དེ་ཤེས་པ་དང་
ཤེས་བྱའི་ཆོས་ཉིད་ཀྱི་འབྲེལ་བ་སྟོན་པ་ཡིན་པས། དེ་ནི་མི་རིགས་དང་སྐད་རིགས།
གནའ་དུས་དང་དེང་དུས། ཨེ་ཤར་དང་། ཡོ་རོབ་སོགས་ཡུལ་དུས་ཀྱི་ཁྱད་པར་མེད་
པའི་ཚན་རིག་ཅིག་ཡིན། དཔེར་ན། དཀར་བོ་ལ་དཀར་བོ་དང༌། ནག་པོ་ལ་ནག་
པོར་མཐོང་ཞིང་ངོས་ཟིན་པ་མངོན་སུམ་ཚད་མ་ཡིན། དེ་གནའ་དུས་དང་དེང་དུས།
རྒྱ་དང་བོད་སུ་ཡིན་ཀྱང་ཡང་དག་པའི་ཤེས་པར་ཁས་ལེན། དེ་ལས་གོ་ལྡོག་སྟེ་དཀར་བོ་
ལ་ནག་པོ་དང་། ནག་པོ་ལ་དཀར་བོར་མཐོང་ཞིང་ངོས་བཟུང་བྱས་ན། མི་རིགས་
དང་དུས་རབས་གང་ཡིན་ཀྱང་ནོར་འཁྲུལ་ཏེ་ལོག་ཤེས་སུ་འཛིན་པ་ཞིག་ཡིན། མཁའ་
ལ་ཉི་མ་ཤར་བ་ལས་ཉིན་དཀར་ཡིན་པ་ཤེས་པ་དང༌། དུ་བ་མཐོང་བ་ལས་མེ་ཡོད་པ་
ཤེས་པ་ལྟ་བུ་སོགས་རྗེས་དཔག་ཚད་མ་ཡིན། འཇིག་རྟེན་གྱི་དོན་དག་མང་བོ་ཞིག་
རྟགས་དང་མཚན་མ་ལས་ཤེས་དགོས་པས། རྗེས་དཔག་ཚད་མ་མེད་དུ་མི་རུང་བ་ཞིག་
ཡིན། ཚན་རིག་གི་གཞུང་ཕལ་ཆེར་རྗེས་དཔག་ཚད་མ་ལ་བརྟེན་པ་རེད། སྤྱི་དང་བྱེ་
བྲག རང་མཚན་དང་སྤྱི་མཚན། གཅིག་དང་ཐ་དད། འགལ་བ་དང་འབྲེལ་བ་
སོགས་དངོས་པོའི་ཆོས་ཉིད་འབྱེད་ཤེས་པ་དང་། དེ་དག་ཇི་ལྟ་བ་བཞིན་དུ་ཚིག་གིས་
མཚོན་པ་ལ་གོ་བ་ཚད་མ་ཞིག་དགོས། ཚད་མ་དེ་ལ་ཕྱི་གླིང་བས་ལོ་གྱི་ཁLogicདང༌།
རྒྱ་ནག་སྐད་ཀྱིས་ལོ་གྱི་#ཡྻོ དང་། རྒྱ་གར་སྐད་ཀྱིས་པྲ་མ་ཎ་དང་། བོད་ཀྱིས་ཚད་
མ་ཟེར་བ་ཡིན། ཚད་མ་དང་མཐུན་ན་བསམ་ཚུལ་ཡང་དག་པ་དང་། བཤད་ཚུལ་
ཡང་དག་པར་ཁས་ལེན་པ་ཡིན། དེ་དང་མ་མཐུན་ན་རྒྱ་སྐད་ཀྱིསt # #g །#
(ཚད་མའི་ཁྱད་ཆོས་མེད) ཟེར་ནས་དཔྱད་གཏམ་སོགས་ཀྱི་སྐྱོན་ཆེན་པོ་ཞིག་ཏུ་བརྩི་གི་
ཡོད། གལ་ཏེ་ཁྱེད་ཅག་གི “དེང་གི་བོད་སྐད” ཟེར་བ་དེ་ཆོས་ཉིད་ཀྱི་གནས་ཚུལ་ལ་
，
309



བསྟུན་མི་དགོས་ཤིང༌། སྨྱོན་པའི་གཏམ་ལྟར་སྙིང་བོ་མེད་ཅིང་གོ་རིམ་འཆོལ་བ་ཡོན་
ཏན་དུ་ཁས་བླངས་པ་མིན་ན། ཚད་མའི་རྣམ་བཞག་དང་མཐུན་དགོས་པས། སྲེག་
བཅད་བརྡར་གསུམ་གྱི་དཔྱད་པ་བྱས་པ་མགོ་གཅོག་བྱེད་ཀྱི་ཐོ་བར”ག་ལ་འགྱུར། དེ་
ཐོ་བར་འགྱུར་ན་སློབ་གྲྭའི་དགེ་རྒན་རྣམས་ཀྱི་ཡིག་ལོག་ཚིག་སྐྱོན་བཅོས་པའི་སྨྱུག་གུ་
དམར་པོ་གསོད་བྱེད་ཀྱི་མཚོན་ཆ་དང༌། དགེ་རྒན་རྣམས་མི་གསོད་ལག་དམར་དུ་མི་
འགྱུར་རམ། དབང་བོ་སྐྱོན་མེད་ཀྱི་མངོན་སུམ་དང་འགལ་བ། དངོས་པོའི་ཆོས་ཉིད་
དང་འགལ་བ། འཇིག་རྟེན་གྲགས་པའི་གོམས་སྲོལ་དང་འགལ་བ། ཚིག་གི་གོ་རིམ་
འཆོལ་ཞིང་སྔ་ཕྱི་དངོས་ཤུགས་དང་འགལ་བ་སོགས་དེང་རབས་ཀྱི་སྐད་དང་། དེང་
རབས་ཀྱི་རྩོམ་གྱི་སྔོན་ཐོན་ཁྱད་ཆོས་ཤིག་ཏུ་བརྩིས་ན། ཁོ་བོས་བཅོས་སྒྱུར་གྱི་ཐོ་བ་
འཕྱར་ཀྱང་མ་འཕྱར་ཀྱང༌། གངས་རིའི་ལྗོངས་འདིར་ཡང་དག་ཤེས་པའི་ཉི་མ་གཏན་
ནུབ་ཏུ་མ་སོང་ན་མཆིལ་མདའི་རྒྱུན་མི་འཆད་པར་གོར་མ་ཆག “བྱ་དངོས” ལྟ་བུའི་
འགྱུར་རྫོབ་དེ་རིགས་རྒྱ་བོད་སྐད་གཉིས་ཀྱི་ཚིག་མཛོད་དུ་ཡོད་པ་ཙམ་གྱིས་དེ་རིགས་ཡང་
དག་ཡིན་པའི་སྒྲུབ་བྱེད་དུ་མི་འགྲོ་སྟེ། ཚིག་མཛོད་དེ་རིགས་ལ་འགྱུར་སྐྱོན་ཤིན་ཏུ་མང་
བ་མིག་ལྡན་གྱི་མིག་སྔར་གསལ་ལེར་སྣང་བའི་ཕྱིར། དེ་ལྟ་བུའི་འགྱུར་ལོག་བརྡ་ལོག་
ཀྱང“ལོ་སུམ་ཅུའི་རིང་གི་ཡིག་སྒྱུར་གྱི་གྲུབ་འབྲས”ཤིག་ཏུ་བརྩིས་ནས། དེ་རིགས་ལ་
སྐྱོན་བརྗོད་བྱས་ན“ལོ་སུམ་ཅུའི་གྲུབ་འབྲས” བསུབ་པའི་ཉེས་ཅན་གྱི་ཞྭ་མོ་ཞིག་མགོར་
འབབ་བོ་བསམས་ཡོད་ཀྱང༌། དེ་ནི་ཆུ་ཚད་ཆེས་ཞན་པའི་རྟགས་དང་། ཁ་གྲག་
ཐབས་ཟད་པའི་ཐབས་རྡུགས་ཏེ། སྐྱོན་ཡང་གྲུབ་འབྲས་སུ་བརྩིས་ན་རྒྱལ་ཁབ་དང་མི་
རིགས་ཀྱི་ངོ་ཚ་དང་། སྐད་སྒྱུར་ལོ་ཙཱ་བ་རྣམས་ཀྱི་ངོ་ཚ་ཆེན་པོ་ཞིག་ཏུ་འགྱུར་ཚུལ་སློབ་
གྲྭ་ཆེན་མོའི་སློབ་ཁང་དུ་གོམ་པ་སྤོས་མྱོང་བ་ཞིག་གིས་ཤེས་དགོས་པ་ལ། དེ་ཙམ་ཡང་
མི་ཤེས་པར་ས་རྒོལ་གནམ་རྒོལ་བྱེད་ཕོད་པ་ཡ་མཚན། ཡང་“ མིང་གསར་བ་ཡོད་མི་
ཆོག་ན། གནམ་གྲུ་དང་རླངས་འཁོར་སོགས་དེང་དུས་ཀྱི་དངོས་ཆས་གསར་བ་ཡང་
ཡོད་མི་ཆོག་གམ” ཟེར། དཔེ་དེ་གཏན་ནས་མི་འབྱོར་ཏེ། སྐད་ཀྱིས་དོན་སྟོན་པ་
གོམས་གཤིས་ཀྱི་རྣམ་བཞག་ཅིག་ལ་བརྟེན་དགོས་ཤིང༌། དངོས་རྫས་གསར་པ་གོམས་
གཤིས་ལ་བརྟེན་དགོས་པ་ཞིག་མིན། སྤྱི་ཚོགས་ཀྱི་འཕོ་འགྱུར་ལས་སྐད་ཀྱི་ནང་དུ་མིང་
ཚིག་ གསར་བ་འབྱུང་ བ་ཆོས་ཉིད་ཡིན་ལ། དེ་མི་ དགོས་ ཞེས་ སུས་ ཀྱང་ མ་ བཤད།
འོན་ཀྱང་མིང་ཚིག་གསར་བ་གང་ཡང་སྒྲ་སོར་བཞག་བྱས་པ་མིན་ན། རང་སྐད་ཀྱི་གཞི་
རྩའི་ ཐ་སྙད་དང༌། བརྡ་སྤྲོད་རྣམ་བཞག་ལ་ངེས་ པར་ བརྟེན་ དགོས་ པ་ ཞིག་ཡིན།
དཔེར་ན། གནམ་གྲུ་རླངས་འཁོར་དངོས་རྫས་གསར་བ་ཡིན་ཀྱང“གནམ”དང་“ག”
310



དང“རླངས” དང“འཁོར” སོགས་བོད་སྐད་ལ་ཡོད་པའི་མིང་ ཤ་སྟག་ཡིན། དེ་ལྟ་
མིན་ན་བརྡ་འཕྲོད་པར་མི་ནུས་སོ། །ཟི་ཏ་ལིན་གྱི་སྐད་རིགས་གཞུང་ལུགས་ཀྱི་གནད་
དོན་ཞེས་པར། སྐད་ཆའི་གཞི་རྩའི་ཐ་སྙད་དང་། བརྡ་སྤྲོད་རྣམ་བཞག་དེ་སྤྱི་ཚོགས་
དང་ཆབ་སྲིད་ལམ་ལུགས་ཀྱི་འཕོ་འགྱུར་ལྟར་དུས་ཐོག་ཏུ་འགྱུར་འགྲོ་བ་ཞིག་མིན་པར་
ཤིན་ཏུ་བརྟན་ཆགས་པའི་རང་བཞིན་ཞིག་ཡོད་པ་ཡིན། དེ་ལྟ་མིན་ན་སྤྱི་ཚོགས་ཀྱི་མི་
རྣམས་ཕན་ཚུན་བརྡ་མི་འཕྲོད་པར་འབྲེལ་རྒྱུན་ཆད་ནས་སྤྱི་ཚོགས་འཐོར་ཞིག་ཏུ་འགྱུར་
ཉེན་ཡོད་གསུངས་ཡོད་པ་མ་གཏོགས། སྤྱི་ཚོགས་འགྱུར་བ་དང་སྐད་ཆ་ཡང་འགྱུར་
འགྲོ་ཞེས་གསུངས་མེད་ལ་འགྱུར་ཡང་མི་སྲིད་དོ། ། ཁྱོད་ཀྱིས་མིང་ཚིག་གསར་པ་གསོན་
པོའི་འོ་མ་དང་མཚུངས་དཔེ་སྦྱར་བ་དེ། ཁྱོད་རང་གི་ལོག་རྟོག་གི་རྒྱབ་རྟེན་དུ་མི་འགྱུར་
ཞིང་། ཁོ་བོའི་ཕྱོགས་སྐྱོར་དུ་ལྷུན་གྱིས་གྲུབ་པ་ཞིག་སྟེ། ད་ལྟ་འོ་མ་ལེན་པའི་བ་
གསོན་པོ་དེ། ཡ་མཐའ་མི་རྙེད་པའི་གནའ་སྔ་མོ་ཞིག་ནས་ཡོད་པའི་སེམས་ཅན་ཞིག་གི་
རིགས་རྒྱུད་ཡིན་ལ་འཕྲུལ་འཁོར་ལྟ་བུའི་གསར་ཐོན་མ་ཡིན་པའི་ཕྱིར། ཡང“ཆུ་དཀྱིལ་
ནས་འོ་མ་བླངས”ཞེས་པའི་ཚིག་ལ་གནས་ལུགས་ཡོད་ཚུལ་ས་སྐྱའི་ལེགས་བཤད་ཀྱི“ཆུ་
ལས་འོ་མ་ངང་བས་ཕྱེ”ཞེས་པའི་ཚིག་དེ་དྲངས་ནས“ཁྱོད་ཀྱིས་ཚིག་དེ་ལ་སྣང་ཆུང་བྱས་
པ་རེད”ཟེར། གལ་ཏེ་ཚིག་དེའི་དོན“ས་འོག་ནས་གསེར་དང་། ཆུ་དཀྱིལ་ནས་འོ་
མ་བླངས”ཞེས་པའི་དོན་དེ་དང་འདྲ་ན་བླུན་པོ་ཁོ་བོས་མ་ཤེས་པར་མ་ཟད། སྟོན་པ་
ཐམས་ཅད་མཁྱེན་པ་ཡང་མ་མཁྱེན་པར་སྣང་སྟེ། འདུས་པའི་རྒྱུད་ཕྱི་མ་ལས། ཆུ་
བསྲུབས་འོ་མ་མི་འབྱུང་ལྟར། ཞེས་གསུངས་པའི་ཕྱིར། ཡང“བཅོས་སྒྱུར་གྱི་སྟོབས་
ཤུགས་སྤྲོད”ཅེས་པའི་ཚིག་ལ་བྱེད་པ་པོ་གཞན་འབྲེལ་གྱི་བྱ་ཚིག་ཐོབ་པའི་རྒྱུ་མཚན་
སེམས་མེད་རབ་རྟོག་སོགས་ལ་དཔེ་བླངས་མོད། འོ་ན་བྱེད་པ་པོ་གཞན་དང་འབྲེལ་མ་
འབྲེལ་གྱི་བྱ་ཚིག་རིགས་གཉིས་གང་འདོད་དུ་སྦྱར་ཆོག་པར་ཐལ། ཕན་ཚུན་གོ་ས་ནོར་
ན་སེམས་མེད་རབ་རྟོག་ཏུ་འགྲེལ་རུང་བའི་ཕྱིར། འདོད་ན། ཕ་མ་གཉིས་ཤི། ཞེས་
པའི་ཚིག་ལ་ཕ་མ་གཉིས་བསད་ཅེས་བརྗོད་རུང་བར་ཐལ། ཁྱོད་གྱི་འདོད་པ་འཐད་
པའི་ཕྱིར། ཡང་ཁོ་བོས་རྒྱུ་ལས་འབྲས་བུ་འབྱུང་རུང་དཔོགས་པ་ལས་འབྱུང་ངེས་་་་
དཔོགས་མི་ཐུབ་ཅེས་པ་ལ“མ་ངེས”ཞེས་རྒོལ་མོད། དེ་ལ་རྟགས་ཡང་དག་ལ་འབྲས་
རང་མ་དམིགས་པ་གསུམ་དུ་གྲངས་ངེས་པའི་རྒྱུ་མཚན་དང༌། དངོས་རྒྱུ་ཐོགས་མེད་
སྐད་ཅིག་མ་གཅིག་སོ་སྐྱེས་མངོན་སུམ་གྱིས་ངེས་མི་ཐུབ་པའི་རྒྱུ་མཚན་སོགས་རྣམ་འགྲེལ་
གྱི་རིགས་ལམ་ཟབ་ཅིང་ཕྲ་བའི་མཐར་ཐུག་ཅིག་ཡིན་པས་ཁྱོད་ལ “མ་ངེས་པའི” ལོག་
རྟོག་སྐྱེས་པ་ལ་ཡ་མཚན་ཅི་ཡོད། དེའི་རྒྱུ་མཚན་དེ་འདྲའི་ངེས་སླ་བ་ཞིག་ཡིན་ན་རྒྱུ་
311



བོད་ཀྱི་ཚད་མའི་སློབ་དཔོན་རྣམས་ཀྱིས་རིགས་ལམ་བརྒྱ་ཕྲག་གིས་གཏན་འབེབས་བྱེད་
པའི་ངལ་བ་བསྟེན་ག་ལ་དགོས་ཤིང༌། རིགས་ལམ་ལ་མཁས་པའི་གྲངས་ཅན་པ་དང་བྱེ་
བྲག་པ་སོགས་རྨོངས་པའི་འདམ་དུ་ག་ལ་འབྱིང༌། མ་འོངས་ལུང་བསྟན་དང་མར་ཁེ་
སིས་མ་འོངས་གཟིགས་པ་དཔེར་མི་འོས་ཏེ། སྔ་མ་རྟགས་ལས་ཤེས་པ་མིན་ལ། ཕྱི་མ་
ལ་ཐེ་ཚོམ་ཟའོ། ། ཡང “ཚིག་ལ་རྟོན་ཅིང་དོན་ལ་མི་རྟོན་པའམ། རྩོམ་ཧྲིལ་བོ་དང་
འབྲེལ་བ་མི་བྱེད་པར་ཚིག་གྲུབ་རེ་གཉིས་ནང་ཡོད་པའི་ཅུང་ཆ་མ་ཚང་བའི་སྐྱོན་བཟུང་
ནས་དོན་ཧྲིལ་བོ་ལ་འཁྱོག་བཤད་འགྲེལ་ལོག་བྱེད་པའི་སྐྱོན་འདུག”ཟེར། ཚིག་སྐྱོན་
བཤད་ན་ཁྱོད་མི་དགའ་ཡང་། ཚིག་སྐྱོན་ཁྱོད་ལ་འབྲལ་མི་ཕོད་པར་སྣང་། “ཚིག་
གྲུབ”ཅེས་པ་རིག་གནས་གསར་བརྗེ་སྐབས་བོད་ཡིག་བཅོས་སྒྱུར་བྱེད་མཁན་ཁ་ཤས་ཀྱིས་
རང་བཟོའི་ཐ་སྙད་ཤིན་ཏུ་རྫོབ་པོ་ཞིག་རེད། དེ་འགྱུར་རྫོབ་རྒོད་བྲོ་བ་ཡིན་ཚུལ་བརྡ་
སྤྲོད་སྨྲ་བའི་དབང་བོ་དགེ་བཤེས་དམུ་དགེ་བསམ་གཏན་ཚང་གིས་ཡི་གེའི་མཐའ་དཔྱད་
དུ་གསལ་བར་གསུངས་ཡོད་པས། ཁོ་བོས་ཤི་རོ་ལ་མདུང་སྣུན་པའི་དགོས་པ་མི་ཆེའོ། །
ཁོ་བོ་ལ་དོན་ལ་མི་རྟོན་ཚིག་ལ་རྟོན་པའི་སྐྱོན་དེ་མི་འཕོག་སྟེ། རྩོམ་དེ་དཔྱོད་ཡུལ་གྱི་ལྟ་
བ་ཀུན་སློང་དམིགས་ཡུལ་ཕུགས་འབྲས་དངོས་ཤུགས་ཀྱི་བསྟན་དོན་ཡོངས་རྫོགས་དཔྱད་
མཐར་བྲིས་པ་ཡིན། སྤྱིར་གསར་སློབ་ཁ་ན་འོ་དྲི་བྲོ་བ་ཞིག་གི་རྩོམ་ལ་ཡིག་སྐྱོན་ཚིག་
སྐྱོན་འཛིན་རྒྱུ་ཅི་ཡོད་ཀྱང་། དེང་སང་ཚོར་འདུ་ལོག་ནས་བཟང་ངན་གོ་ལྡོག་ཏུ་འཛིན་
ཅིང་། ནུབ་ཕྱོགས་ཀྱི་རྒྱ་ཡན་རིང་ལུགས་ལ་མོས་པ་ཕལ་ཆེར་རིག་པའི་གཞུང་ལུགས་ལ་
སྦྱངས་པ་ཞན་ཅིང་། རང་གི་སྐད་ཡིག་གི་གཞི་མ་ཐིངས་པ་ཤ་སྟག་ཡིན་པའི་འབྲས་
རྟགས་བསྟན་པ་ཡིན་ཚུལ་དཔྱད་གཏམ་རང་ལ་ལྟོས་ན་གསལ། །
གཉིས་ན། རྡོ་སྦིས་དགེ་བཤེས་རིན་པོ་ཆེས། ཚིག་གི་དག་ཆས་དོན་གྱི་གནད་
འབྱིན་ཅིང༌། །དོན་གྱི་གོ་བས་ཚིག་གི་དག་ཐོན་པ། །ཞེས་གསུངས་པ་ལྟར། ཚིག་གི་
དག་ཆ་གཞུང་དོན་གྱི་གོ་བ་ལ་རག་ལས་པས། གྱ་ཚོམས་སུ་མི་སྨྲ་བར་རིག་གནས་ཀྱི་
གཞི་ཞིག་ཨེ་ཐིངས་ལྟོས་ཞེས་ཤུགས་ཀྱིས་རྟིང་སྐུལ་བྱས་པ་ཡང་ཡིན་པས་དབང་རྣོན་ཡིན་
ན་བཀླགས་པ་ཙམ་གྱིས་ཤེས་སོ། །ཡང“ཁོ་བོའི་བསམ་ན་སྤྱིར་བཏང་གི་རྩོམ་འབྲི་བ་འམ་
སྐད་ཆ་བཤད་དུས་ཚང་མ་ཚད་མའི་དགོངས་པ་བཞིན་ཁྱབ་པ་ངེས་མི་དགོས” ཟེར།
སྒྱུ་རྩལ་རྩོམ་སྒྲུང་དང་སྙན་ཚིག་ལྟ་བུ་སོགས་ལ་བདེན་མི་བདེན་ཚད་མས་གཞལ་མི་དགོས་
པ་བདེན་མོད། ཁྱོད་ཀྱི་རྩོམ་དེ་དཔྱད་གཏམ་ཡིན་ལ། དཔྱད་གཏམ་གྱི་ཚིག་ལ་་་
གཏན་ཚིགས་ཀྱིས་དཔྱད་བཟོད་པ་ཞིག་ཡིན་དགོས་པ་དཔྱད་གཏམ་འབྲི་མཁན་རྣམས་
ཀྱིས་ཤེས་དགོས་པའི་གཞི་རྩའི་ཤེས་བྱ་ཞིག་ཡིན། དེ་ཡང་ཡིན་ཏེ། དཔྱོད་བྱེད་ཀྱི་
312



ཚིག་ཀྱང་ངེས་པ་མེད་ན། དེས་དཔྱད་པའི་འབྲས་བུ་ལ་ངེས་པ་ག་ལ་ཡོད། ས་པཎ་གྱི་
སྡོམ་གསུམ་རབ་དབྱེ་ལས། དངོས་པོའི་གནས་ལུགས་འཆད་པ་ན། ། ལྷག་ཆད་འཁྲུལ་
བ་བྱུང་བ་ལ། །དེ་ལ་མཁས་རྣམས་སྐྱོན་དུ་བརྩི། །དཔེར་ན་བ་གླང་བསྔགས་པའི་ཚེ། །
གངས་རིའི་ཕུང་བོ་འགྲོ་ཤེས་པའམ། །སྤྲིན་ཆད་པ་ཡི་དུམ་བུ་དང་། །རྭ་རྩེ་རྡོ་རྗེ་འདྲ་བ་
དང༌། །ཚིག་པ་ཨིནྡྲ་ནཱི་ལ་དང་། །རྔ་མ་དཔག་བསམ་ལྗོན་པ་སོགས། །གཞན་ཡང་སྐྱེས་
བུ་བསྔགས་པ་ན། །བཞིན་ལ་ཉི་མ་ཟླ་བ་དང་། སོ་ལ་གངས་རིའི་ཕྲེང་བ་སོགས། །རྒྱ་
ཆེ་བ་ལ་ནམ་མཁའི་དཔེ། །ཆུང་ལ་རྡུལ་ཕྲན་དཔེ་སྦྱོར་དང་། རགས་པའི་དཔེ་ལ་རི་རབ་
དང་། །བྱི་བ་ལ་ནི་གླང་ཆེན་དཔེ། །ཕྱུག་པ་ལ་ནི་རྣམ་ཐོས་བུ། །རྒྱལ་ཕྲན་ལ་ཡང་བརྒྱ་
བྱིན་དཔེ། །དགེ་བའི་བཤེས་གཉེན་ཕལ་བ་ལའང་། སངས་རྒྱས་ལྟ་བུར་བསྔགས་པ་
ནི། ། སྙན་ངག་མཁན་ལ་བཀག་པ་མེད། །དངོས་པོའི་གནས་ལུགས་འཆད་པའམ། །
མཚན་ཉིད་གཏན་ལ་འབེབས་པ་ལ། །གནས་ལུགས་ཇི་བཞིན་མ་ཡིན་པ། ། བཤད་ན་
མཁས་རྣམས་ག་ལ་དགའ། ཞེས་གསུངས་པའི་ཕྱིར་རོ། །ཁྱོད་ཀྱིས“ ས་པཎ་ལ་མཁས་
པ་ཞེས་བརྗོད་མི་རུང་བར་ཐལ། དབྱིན་ཇིའི་ཡི་གེ་མི་ཤེས་པའི་ཕྱིར།”ཟེར། ཐལ་
འགྱུར་ཡང་དག་ལ་རྟགས་ཚད་མས་གྲུབ་པའམ་ཁས་བླངས་ཀྱིས་གྲུབ་པ་གང་རུང་དགོས་
པས། ཁྱོད་ཀྱི་དེ་ལ་གང་ཡང་མི་ཚང་ཞིང་། གལ་ཏེ་རྟགས་རིགས་པས་འཕུལ་བ་ཡིན་
ཀྱང་། ཁྱབ་པ་གཏན་ནས་མེད་དོ། །མཁས་པ་ཞེས་པ་ཤེས་བྱའི་གནས་དུ་མ་ལ་མཁས་
པ་དང༌། ཕྱོགས་གཅིག་ལ་མཁས་པའི་རིགས་གཉིས་ཡོད། མཁས་པ་ཡིན་ན་ཤེས་བྱ་
ཀུན་ལ་མཁས་དགོས་པས་ཁྱབ་པ་གཏན་ནས་མེད། དེ་ལ་ཁྱབ་མ་ཁྱབ་བརྩི་རྒྱུ་མེད་ཀྱང་།
ཁྱོད་ཀྱི་དཔྱད་གཏམ་གྱི་ཚིག་ལ་ངེས་མ་ངེས་དཔྱད་མི་རུང་པའི་སྒྲུབ་བྱེད་དུ་ག་ལ་འགྲོ །
རི་བོང་ལ་རྭ་མེད་པ། མཛོ་མོ་ལ་རྭ་མེད་པའི་སྒྲུབ་བྱེད་དུ་འགྲོའམ། ། ཁྱོད་ཀྱི་རྟགས་དེ་
ཁྱོད་ རང་ ལ་ འགོད་ པར་ བྱ་ སྟེ། ཨ་ རུའི་ གླང་ རྫི་ ཆོས་ ཅན། ་ མཁས་ པ་ ཡིན་ཏེ།
དབྱིན་ཇིའི་ཡི་གེ་ཤེས་པའི་ཕྱིར། འཁོར་གསུམ། སངས་རྒྱས་ཆོས་ཅན། ཐམས་
ཅད་མཁྱེན་པ་མ་ཡིན་པར་ཐལ། རང་མོས་རང་ལུགས་མི་མཁྱེན་པའི་ཕྱིར། འདོད་
ན། དེས་དེ་མཁྱེན་པར་ཐལ། དེས་སྙིགས་མ་ལྔ་གསུངས་པའི་ནང་གི་ལྟ་བ་སྙིགས་མ་
དེ་ཡིན་པའི་ཕྱིར། ཁྱོད་ཀྱིས་སངས་རྒྱས་ཀྱི་གསུང་རབ་ནང་ན་དྲུང་དོན་གྱི་མདོ་ཡོད་པ་
རྒྱུ་མཚན་དུ་བྱས་ནས། ཁྱོད་ཅག་གི་རྩོམ་དེ་ཡང་དྲང་ངེས་འབྱེད་ཆོག་པས་འགལ་བ་
མེད་པར་བཤད་ཀྱང་། དེ་ནི་ཁྱོད་རང་མཁས་རྟགས་བསྟན་འདོད་ནས་བླུན་རྟགས་བླ་
ན་ མེད་ པ་ ཞིག་ བསྟན་ པ་ སྟེ། སངས་ རྒྱས་ ཀྱི་ ཐུགས་ ལ་ འཁྲུལ་ བ་ མི་ མངའ་ བས།
གསུང་སྔ་ཕྱི་འགལ་བ་ལྟ་བུ་བྱུང་ན། དྲང་ངེས་ཕྱེ་ནས་དགོངས་པ་བཙལ་ཆོག་པ་ཤིང་རྟ་
313



ཆེན་པོ་རྣམས་ཀྱི་དགོངས་པ་ཡིན། དྲང་ངེས་ཕྱེ་ཆོག་པའང་སངས་རྒྱས་ཁོ་ནའི་་་༌་
དམིགས་བསལ་ཡིན། གཞན་རྒྱ་གར་གྱི་པཎ་གྲུབ་དང་བོད་ཀྱི་བསྟན་པའི་བདག་པོ་
གང་ཡང་མཐུན་སྣང་དུ་སོ་སྐྱེས་ཡིན་པས། གསུངས་ལ་འགལ་བ་ཡོད་ན་འགལ་བར་
བརྩི་བ་ལས། དྲང་ངེས་འབྱེད་རྒྱུ་མེད་པ་ཆོས་གྲྭ་ཆེན་པོ་རྣམས་ཀྱིས་ཁས་ལེན་འཛིན་
ཚུལ་ཡིན། ཁྱོད་ཀྱིས་མཚོན་ཆ་འཕྱར་འཕྱར་ཐམས་ཅད་རང་གི་མགོ་ལ་ཕོག་པ་འདི་
ལས་རེ་ངན་ ཨང་། ཡང “ཁྱོད་ཀྱིས་སྙན་ངག་ལ་མངོན་བརྗོད་ཀྱིས་སྤུད་དགོས་པའི་
ཁྲིམས་བཅོས་མེད་པ་དང་། སྔོན་ལུགས་ཀྱི་སྙན་ངག་གོ་བདེ་བ་ཞིག་འབྲི་ཐུབ་ཁུལ་བྱས་
འདུག་ཀྱང་། སྒྲུབ་བྱེད་དེ་དག་ཚུལ་གསུམ་ཚང་བའི་རྟགས་ཡང་དག་ཏུ་འགྲོ་དཀའ་
བས།, རྣམ་དཔྱོད་རིག་པས་དཔྱད་བསྡུར་བྱས་ཚེ་བྱེ་མའི་འཆིང་བུའི་རང་མདངས་ཅིག་
ཅར་མངོན་ནོ”ཟེར། དེས་ན་རྣམ་དཔྱོད་ཅན་ཁྱོད་ཀྱིས་གནོད་བྱེད་ཀྱི་རྒྱུ་མཚན་སྟོན་
དགོས་ཏེ། རྟགས་ཡང་དག་ཏུ་མི་འགྲོ་ཞེས་པའི་ཚིག་ཙམ་གྱིས་རྟགས་ཡང་དག་ཏུ་མི་
འགྲོ་བར་སྒྲུབ་ཐུབ་ན། ཁྱོད་རྐུན་མ་ཡིན་ཞེས་པའི་ཚིག་གིས་ཀྱང་རྐུན་མར་སྒྲུབ་ཐུབ་
པར་ ཐལ། རྒྱུ་ མཚན་ མཚུངས་ པའི་ ཕྱིར། དོན་ གྱིས་ ཚུལ་ གསུམ་ ཞེས་ པ་ དང༌།
རྟགས་ཡང་དག་ཟེར་བ་སོགས་ཀྱང་གྱང་རྩའི་རྒན་མོའི་ཆོས་བཤད་ལས་མ་འདས་པས།
ཁྱོད་ལ་རྟགས་ཐོངས་པའི་རེ་བ་མི་སྣང་ངོ༌། ཡང “ཁོ་བོའི་གླེང་བར་བྱ་བའི་གཞི་ནི།
མེ་ལོང་མའི་རེ་བ་ལས་ཅུང་ཟད་བརྒལ་བའི་དེང་རབས་བོད་ཀྱི་རྩོམ་པ་པོའི་རང་མོས་སྙན་
ངག་ཡིན་པས”ཞེས་སོགས་ཟེར། ཁྱོད་ཀྱི“མེ་ལོང་མ”དེ་རྒྱ་རིགས་ཡིན་ནམ། བོད་
རིགས་ཡིན་ནམ། དེ་མ་ཡིན་པའི་མི་རིགས་ཤིག་ཡིན། དེ་གང་རུང་ཞིག་ཡིན་པར་
ཐལ། གང་ཟག་ཡིན་པའི་ཕྱིར། དེར་ཐལ། དེ་ལ་རེ་བ་ཡོད་པའི་ཕྱིར། འོན་ཀྱང་
སྐྱོན་མེད་དེ། ཁྱོད་ལ་བེམ་པོ་ལ་ཡང་རེ་བ་ཡོད་ཆོག་པའི “རབ་རྟོག” ཅེས་པའི་འཆི་
གསོའི་སྨན་ཞིག་ཡོད་པའི་ཕྱིར། ཧ་ཧ། ཚིག་ལ་མི་རྟོན་དོན་ལ་རྟོན་དགོས་པའི་
བསླབ་ བྱ་ ཞིག་ གནང་ ཡོད་ པས། ཚིག་ སྐྱོན་ སྒྱུར་ ནས་ དོན་ ལ་ བརྟག་ པར་ བྱ་ སྟེ།
“འདིར་གླེང་བའི་སྔོན་ལུགས་སྙན་ངག་ནི་དེ་དང་ཐ་དད་པའི་འབྲི་སྟངས་ལྡན་པའི་རྩོམ་
པ་པོའི་སྙན་ངག་ལ་གོ་དགོས་པས། དམངས་ཁྲོད་ཀྱི་སྙན་ངག་ནི་སྐབས་འདིའི་གླེང་བྱ་
མིན་ པས། ཁྱོད་ཀྱི་སྣག་ཤོག་ཟད་ཀྱང་འབེན་མེད་ཀྱི་མདའ་མོ་ ཁོ་ནའོ” ཞེས་ཟེར།
འོ་ན་སྙན་ངག་གསར་རྙིང་གཉིས་ཀྱི་བར་ན་གསར་མིན་རྙིང་མིན་གྱི་ཕུང་གསུམ་ཞིག་ཀྱང་
ཡོད་པར་ཐལ། འདོད་ན། དམངས་ཁྲོད་སྙན་ངག་དེ་ཕུང་གསུམ་མ་ཡིན་པར་ཐལ།
རྩོམ་ལུགས་རྙིང་བར་གཏོགས་པའི་ཕྱིར། དེར་ཐལ། དེ་བཅད་ལྷུག་སྤེལ་མ་གང་རུང་
གི་རྣམ་ པ་ ཅན་ཡིན་ལ། དོན་གསལ་ཆ་ མཉམ་ སོགས་ ཀྱི་ཁྱད་ཆོས་ཡོད་པའི་ཕྱིར།
314



“འཛམ་གླིང་མི་རིགས་ཡོད་དོ་ཅོག་གི་ངོས་ནས་སྐབས་དེའི་དམངས་ཁྲོད་ཀྱི་རྩོམ་རིག་
སྐབས་དེའི་ཕལ་སྐད་ཀྱི་ལམ་ནས་དྲངས་པ་ཤ་སྟག་ཡིན་པས། དེ་མི་རིགས་འདིའི་རྩོམ་
རིག་གི་སྐད་ཀྱི་ཆ་ནས་གོ་བདེ་བའི་རྒྱུ་མཚན་གཏན་ནས་མི་ཡོང”ཟེར། དངོས་འགལ་
གྱི་ནད་ཀྱིས་ཐེབས་པ་ཁྱོད་ཀྱིས་ཉོན་ཅིག བོད་རིགས་འདི་འཛམ་གླིང་མི་རིགས་ཡོད་
དོ་ཅོག་གི་གྲལ་དུ་ཐེའམ་མི་ཐེ། ཐེ་ན་འཛམ་གླིང་མི་རིགས་ཡོད་དོ་ཅོག་གི་སྐབས་དེའི་
དམངས་ཁྲོད་རྩོམ་རིག་སྐབས་དེའི་ཕལ་སྐད་ཀྱིས་བྲིས་པ་ཤ་སྟག་ཡིན་པར་ཁྱོད་རང་གིས་
ཁས་བླངས་པས། མི་རིགས་འདིའི་སྐབས་དེའི་རྩོམ་རིག་ཕལ་སྐད་ཀྱིས་བྲིས་པ་མ་ཡིན་
པ་དངོས་འགལ། མ་ཐེ་ན་འཛམ་གླིང་མི་རིགས་ཡོད་དོ་ཅོག་ཅེས་པ་དངོས་འགལ་ལོ། །
“སྙན་ངག་ཅེས་པ་མེ་ལོང་མའི་དགོངས་པ་དང་ཡོངས་སུ་མཐུན་པའི་བཅད་ལྷུག་སྤེལ་
མའི་བོདག་ཉིད་ཅན་ལ་གོ་དགོས་ཤིང་། སྔོན་གྱི་མཁས་དབང་རིམ་བྱོན་གྱིས་མཛད་
པའི་སྙན་ངག་དཔེར་བརྗོད་དང་། སྙན་ངག་ཅེས་མིང་བཏགས་པའི་རྟོགས་བརྗོད་
སོགས་སྤྱིར་ཚང་མ་མངོན་བརྗོད་ཀྱིས་རབ་ཏུ་སྤུད་པ་རེད”ཟེར། དེས་ན་གླུ་དང་སྒྲུང་
སོགས་དོན་གྱིས་སྙན་ངག་ཡིན་པར་ཁས་བླངས་པར་སོང་བར་ཐལ། རྩོམ་ལུས་བཅད་
ལྷུག་སྤེལ་མའི་བདག་ཉིད་ཅན་དུ་གནས་ཤིང༌། བཅད་ལྷུག་གང་དུ་ཡང་མི་གཏོགས་
པའི་ཚིག་སྦྱོར་ཡ་མ་ཆ་ཞིག་མ་ཡིན་པའི་ཕྱིར། སྔོན་གྱི་མཁས་དབང་རིམ་བྱོན་གྱིས་
མཛད་པའི་སྙན་ངག་དཔེར་བརྗོད་དང༌། སྙན་ངག་ཏུ་བཏགས་པའི་རྟོགས་བརྗོད་ཚང་
མ་མངོན་བརྗོད་ཀྱིས་སྤུད་པ་རེད་ཟེར་བ་མ་བརྟགས་གྱ་ཚོམ་ཁོ་ན་སྟེ། དེ་ཡིན་ན།
སྙན་ངག་མེ་ལོང་གི་དཔེར་བརྗོད་མང་བོ་ཞིག་ཀྱང་སྙན་ངག་མ་ཡིན་པར་འགྱུར་བར་ཐལ།
མངོན་བརྗོད་ཀྱི་ཚིག་མེད་པའི་ཕྱིར། དཔེར་ན། ཁྱོད་ཀྱི་གདོང་ནི་པདྨ་བཞིན། །
མིག་དག་ཨུ་ཏྤལ་སྔོན་པོ་བཞིན། ། ཞེས་དང༌། ཁྱོད་ཀྱི་གདོང་བཞིན་པདྨ་ནི། །རྣམ་
པར་རྒྱས་པར་འགྱུར་ཞེས་པ། །ཞེས་དང་། ཁྱོད་ཀྱི་གདོང་ནི་ཁྱོད་གདོང་ལ། །མཐོང་
ཞིང་ཟླ་བ་མཁའ་ལ་མཐོང་། ། སོགས་མེ་ལོང་གཞུང་ན་མངོན་བརྗོད་བསྲེས་མེད་པའི་
དཔེར་བརྗོད་ཆེས་མང་བས། མེ་ལོང་གི་མིང་ཙམ་ ཐོས་ པ་ མིན་ན་རིག་ལོས་ ཡོད།
བོད་མཁས་པའི་སྙན་ངག་དཔེར་བརྗོད་དེར་ཡང་སྙན་ངག་གི་མཚན་ཉིད་མི་ཚང་བར་
ཐལ། མངོན་བརྗོད་ཀྱི་ཚིག་བསྲེས་མེད་པ་ཤིན་ཏུ་མང་བའི་ཕྱིར། དཔེར་ན། ནེའུ་
གསིང་གཡུ་ཡི་མཎྜལ་ཕྱིས་འདྲར་སྔོ། ། མེ་ཏོག་ཕྲེང་མཛེས་སྐར་ཚོགས་བཞིན་དུ་བཀྲ། །
བུང་བའི་མགྲིན་སྒྲ་རྒྱུད་མངས་ལྟར་སྙན་པའི། ། དཔྱིད་ཀྱི་དུས་འདི་ལྷ་ཡུལ་ལྟ་བུར་་་་
མཛེས། ། ཞེས་དང༌། ཁྱོད་ནི་ཕན་པས་སྙོམས་ཕྱིར་ཉི་མ་དང༌། ། བདུད་ཀྱི་ལས་ཀུན་
འཇོམས་ཕྱིར་དཔའ་བོ་སྟེ། །འགྲོ་རྣམས་འཁོར་བར་མི་ལྟུང་འཆེལ་བའི་རྟེན། ། ཡིད་ལ་ .
315



རེ་བ་སྟེར་བས་ནོར་བུའང་ལགས། །ལྟ་བུ། རྗེ་ཙོང་ཁ་པའི་རྟག་ངུའི་རྟོགས་བརྗོད་སྙན་
ངག་དཔག་བསམ་ལྗོན་པའང་སྙན་ངག་གི་མཚན་ཉིད་མི་འདངས་པར་ཐལ། དེའི་ཚིག་
མང་ཆེ་བར་མངོན་བརྗོད་ཀྱི་ཚིག་མེད་པའི་ཕྱིར། དཔེར་ན། འོག་གཞི་ནོར་བུའི་
ཕུང་བོ་བརྡལ་བ་བཞིན། །ལོགས་རྣམས་ནམ་མཁའི་འཇའ་ཚོན་བཀྲ་བ་བཞིན། །བ་གམ་
སྤྲིན་དཀར་ཐོར་ཅོག་བཅིངས་པ་བཞིན། །ཀུན་གྱི་མཛེས་པ་གཅིག་ཏུ་བསྡུས་པ་བཞིན། །
སོགས་ལྟ་བུའོ། ། “དྲི་མེད་ཀུན་ལྡན་གྱི་རྟོགས་བརྗོད་རིགས་གཉིས་ལས་སྨན་རི་བས་
མཛད་པ་དེ་སྙན་ངག་ལ་སྦྱར་ཡོད་ཅེས་མཁས་པ་རྣམས་ཐུན་མོང་ནས་ཞལ་བཞེས་གནང་
གི་ཡོད”ཟེར། མཁས་པ་ཐུན་མོང་ནས་དེ་ལྟར་འདོད་ཟེར་ན་རྟགས་མ་གྲུབ། མཁས་
པ་ཁ་ ཤས་དེ་ལྟར་འདོད་ན་ཁྱབ་པ་མ་ངེས་སོ། ། བོད་ཀྱི་སྙན་ངག་གི་ཐོག་མའི་གཞུང་
དཎྜའི་མེ་ལོང་ཡིན་པས། མེ་ལོང་དུ་སྙན་ངག་ལ་མངོན་བརྗོད་ཀྱིས་སྤུད་དགོས་པའི་
ཁྲིམས་ཤིག་བཅོས་མེད་པའི་ཕྱིར། “སྙན་རྩོམ་ནང་བརྡ་རྙིང་བེད་སྤྱོད་བྱེད་མིན་རང་
མོས་ཡིན་ལུགས་བསྟན་པ་ཤིན་ཏུ་མི་འཐད”ཟེར། མི་འཐད་ན་སྙན་ངག་ནང་བརྡ་
རྙིང་ངེས་པར་འཇོག་དགོས་པའི་སྒྲུབ་བྱེད་འགོད་དགོས་ཏེ། ཁྱོད་ཀྱིས་མི་འཐད་བསམ་
ན་མི་འཐད་པར་གྱུར་ན། བོད་ཀྱི་རྩོམ་སྲོལ་རྙིང་བ་ཐམས་ཅད་ཁྱོད་ཀྱིས་མི་འཐད་པར་
བསྟན་ཟིན་པས། དེའི་གཞུང་ཐམས་ཅད་འཕོངས་ཕྱིས་ཀྱི་ཤོག་གུར་བྱེད་དགོས་པར་
སྣང་ངོ་། །ཁྱོད་ཀྱིས་བརྡ་རྙིང་ཞེས་པའི་དོན་གང་ཡིན། ལི་གུར་སོགས་སུ་འཁོད་པའི་
བསྟན་པ་སྔ་དར་དུས་ཀྱི་ཡོངས་གྲགས་ཀྱི་བརྡ་རྙིང་དེ་རིགས་ལ་ཟེར་བ་ཡིན་ན། རྗེ་ཙོང་
ཁ་པ་ནས་ད་ལྟའི་བར་ལོ་དྲུག་བརྒྱ་ལྷག་གི་རིང་འདིར་མཁས་པ་རིམ་བྱོན་གྱིས་བརྩམས་
པའི་སྙན་ཚིག་ནང་ན་དེ་འདྲའི་བརྡ་རྙིང་དུ་ཡོད། མིང་ཚིག་གི་བརྒྱ་ཆའི་གཅིག་ཡོད་ན་
ཡང་ཁོ་བོ་ཁྱོད་ཀྱི་ཞབས་སྤྱི་བོར་ལེན། ཡིག་ལོང་རྣམས་ཀྱིས་མི་ཤེས་པའི་ཡིག་སྐད་ཀུན་
ལ་བརྡ་རྙིང་ཟེར་བ་ཡིན་ན། ཁྱོད་ཅག་ལ་བརྡ་རྙིང་མ་ཡིན་པ་ཆེས་དཀོན་པར་སྣང་
ངོ༌། །“བརྡ་རྙིང་གི་མིང་ཐོབ་པ་མང་ཆེ་བ་མདོ་ཁམས་སམ་ཡང་ན་དབུས་གཙང་གི་ལུང་
ཀྱོག་རེ་གཉིས་ལ་བལྟོས་ནས་བརྡ་རྙིང་མིན་པ་མངོན་སུམ་དུ་གྲུབ་ཅིང་། བོད་ཀྱི་རྒྱ་ཆེ་
ཡུལ་གྲུ་དང་བོད་མི་མང་ཆེ་བ་ལ་བལྟོས་ན་གོ་དཀའི་བརྡ་རྙིང་ཡིན་པ་ཁྱོད་ཀྱིས་དང་ཐོག་
རྟོགས་དགོས་པའི་གལ་ཆེ་གནད་དོན་ཞིག་རེད”ཟེར། ཁོ་བོ་ལ་དེ་རིགས་མངོན་སུམ་
ལ་གྲུབ་ཅེས་སྦིར་གཏམ་གནམ་རལ་བ་བཤད་པའི་སྤོབས་པ་མེད་མོད། འོན་ཀྱང་ཁྱོད་
ཀྱི་ལོག་རྟོག་གི་ལྡོག་ཕྱོགས་སུ་སྨྲས་པ་དེ་དག་འོལ་ཚོད་ཙམ་མིན་པར་མཁས་པ་སྔ་མའི་
གསུང་སྒྲོས་དང༌། རང་གིས་ཀྱང་དེ་ཕྱོགས་ལ་བརྟག་དཔྱད་ཅུང་ཟད་བྱས་པའི་གོ་ཐོབ་
ཡིན། དེ་མི་འཐད་ན་ནུས་ལྡན་གྱི་སྒྲུབ་བྱེད་སྟོན་དགོས་ཏེ། ལྐུགས་པས་ཁུ་ཚུར་སྒྲེང་
316



བས། དམ་བཅའ་གནམ་ལྕགས་རི་བོ་གཡོ་བར་ག་ལ་ནུས། “བོད་ཀྱི་ཡུལ་གྲུ་མང་ཆེ་
བར་ བལྟོས་ ནས་ གྱུར་ པའི་ བརྡ་ རྙིང་ དེ་ ཚོ་ བེད་ སྤྱོད་ བྱེད་ མིན་ རང་ མོས་ མིན་ ཏེ།
དམིགས་བསལ་གྱི་དགོས་མཁོ་མེད་ན་བརྡ་རྙིང་དེ་དག་དེང་གི་གསར་རྩོམ་ནང་ཨུ་ཚུགས་
ཀྱིས་བཙན་འཇུག་བྱས་ན་དེང་རབས་དམག་འཁྲུག་ནང་མདའ་གཞུ་ཁྱེར་ནས་དགྲ་ཟླ་
འདུལ་བསམ་པ་དང་ཁྱད་པར་ཅི་ཡོད”ཟེར། བརྡ་རྙིང་རང་ཉིད་འཇུག་པ་མིན་པས་
བཙན་བཅུག་ཟེར་དགོས། ཁྱོད་རྩོད་འདོད་ན་ཐོག་མར་དགེ་རྒན་བཟང་བོ་ཞིག་བསྟེན་
ནས་བོད་སྐད་བོད་ཡིག་སློབས་ཤིག ཁྱོད་ལ་བརྡ་རྙིང་མང་བ་དང་ཁྱོད་བརྡ་རྙིང་ལ་
སྡང་བའི་རྒྱུ་མཚན་ཁྱོད་ཀྱི་རྩོམ་སྔ་ཕྱིའི་ཚིག་དོན་གཉིས་ཆར་རང་རྟགས་གསལ་བར་
བསྟན་འདུག་པས་རྩོད་རྒྱུ་ཅི་ཡོད། ཁྱོད་ཀྱི་ཀླད་པོར་བརྡ་རྙིང་དང་རྩོམ་སྲོལ་རྙིང་བ་མེ་
དང་ཚ་བ་བཞིན་དུ་ཕན་ཚུན་འགྲོགས་པ་ཞིག་ཏུ་གོ་ཡོད་ཀྱང་། དེ་ལོག་རྟོག་ཡིན་པར་
སྔར་བསྟན་ཟིན། བརྡ་རྙིང་ལ་རིགས་ གཉིས་ལས་སྔ་མ་ཡིན་ན་བཙན་བཅུག་བྱེད་
མཁན་མེད་པས་སེམས་བདེ་མོ་བྱོས་ཤིག་གོམས་གཤིས་སུ་ཆགས་པའི་ཡིག་སྐད་ལ་ཟེར་
བ་ཡིན་ན། དེ་ལག་ཆ་རྙིང་བ་མདའ་གཞུ་དང་གཏན་ནས་མི་མཚུངས་ཏེ། ལག་ཆ་ལོ་
རེ་ཟླ་རེར་བརྗེ་ཆོག་མོད། སྐད་ཀྱི་བརྡ་ཆད་ལོ་རེ་ཟླ་རེར་བརྗེ་ན་སྐད་གསར་བཟོ་མཁན་
ལས་གཞན་དག་གིས་བརྡ་མི་འཕྲོད་པས། སྐད་ཀྱི་ཡོངས་ཁྱབ་ཏུ་བརྡ་སྤྲོད་པའི་ནུས་པ་
ཉམས་ནས་སྤྱི་ཚོགས་འཐོར་ཞིག་ཏུ་འགྲོ་ཚུལ་ཟི་ཏ་ལིན་ནས་གསུངས་ཤིང༌། འདངས་
བརྒྱབ་ན་ཡོང་ངེས་མི་ཐུབ་པ་ཞིག་མ་རེད། མདའ་གཞུ་དེང་སང་གཡུལ་ངོར་འཕྱར་
མཁན་མེད་ཀྱང་། ་ མདའ་གཞུ་ཞེས་པའི་མིང་དེ་གློག་རྗེས་དུས་རབས་སུ་ཡང་བཀོལ་
ཆོག་པ་ལྟ་བུ་ཡིན། མིང་ཚིག་རྙིང་བ་ཐམས་ཅད་ལུས་ཀྱི་གོན་རྒྱུ་དང་། ཁྱིམ་གྱི་ཅ་
ལག་བཞིན་ཚང་མ་བསྒྱུར་དགོས་ན། བོད་སྐད་བོད་ཡིག་གཏན་ནུབ་ཀྱི་ཐབས་ཤིག་མ་
བྱས་ན་འདོད་ཐོག་ཏུ་ཡོང་དཀའ་འོ། །ལོ་རྒྱུས་སྟེང་དུ་སྐད་གསར་བཅད་ལན་དུ་མར་
བྱས་ཀྱང་། དེ་ནི་ཆོས་སྒྱུར་བརྡ་ཆད་གཅིག་གྱུར་བྱས་པ་དང་ཡི་གེའི་སྡེབ་སྦྱོར་ཟོར་ཡང་
བྱས་པ་མ་གཏོགས། ཐ་སྙད་དང་བརྡ་སྤྲོད་རྣམ་བཞག་ཡོངས་རྫོགས་གསར་བ་ཞིག་ཏུ་
བརྗེ་བ་གཏན་མིན་ནོ། ཡང“ སྔོན་བྱོན་མཁས་དབང་དུ་མས་སྙན་ངག་ལ་གྲོང་ཚིག་
གིས་མ་བསླད་ཅིང་མངོན་བརྗོད་ཀྱིས་སྤུད་དགོས་པའི་བསླབ་བྱ་གནང་གི་ཡོད་པས་དེ་
འདྲའི་ཁྲིམས་བཅོས་པ་རེད་ཅེས་ཤོད་དཀའ་ཡང་དེ་འདྲའི་རེ་བ་ཡོད་པ་གསལ་བོ་རེད”
ཅེས་ཟེར། གྲོང་ཚིག་གིས་བསླད་པ་སྙན་ངག་གི་སྐྱོན་ཡིན་པ་སྔོན་བྱོན་མཁས་དབང་གི་
བསླབ་བྱ་ཙམ་མིན་ལ་སྙན་ངག་མེ་ལོང་གི་དགོངས་པ་ཡིན། འོན་ཀྱང་དེའི་གྲོང་ཚིག་
ཟེར་བ་གྲོང་བའི་ཕལ་སྐད་ལ་གོ་ན་ལོག་རྟོགས་ཆེན་པོ་སྟེ། སྙན་ངག་གི་སྐྱོན་གྱི་ནང་
317



ཚན་གྲོང་ཚིག་ཟེར་བ་ཚོགས་པར་དབྱུང་དུ་མི་རུང་བའི་བཙོག་གཏམ་གྱི་མིང་ཡིན། མེ་
ལོང་ལས། སྒྲ་ལའང་ གྲོང་བ་ཉིད་ཡོད་དེ། ། དེ་ནི་ལེགས་པའི་ ཅིག་ཤོས་ གྲགས། །
དགའ་བའི་དགའ་སྟོན་བརྗོད་པ་ལ། ། ཇི་ལྟར་ཡཱ་ ཡིག་ལ་ སོགས་བཞིན། ། ཞེས་བྱུང་།
དགའ་བའི་དགའ་སྟོན་ཞེས་པ་ཕོ་མོའི་བྱ་བ་སྟེ། ཡཱ་ཡིག་ཅེས་པ་ཡཱ་བྷ་སྟེ་འཁྲིག་པའི་
དངོས་མིང་ངོ༌། །དེ་ལྟ་བུ་སྙན་ངག་ནང་དུ་རྗེན་པར་བརྗོད་ན་ངོ་ཚའི་གཏམ་ཡིན་པས་
བཀག བཙོག་གཏམ་བཤད་པ་མིན་ཡང་ཚིག་གི་སྡེབ་སྦྱོར་དང༌། སྒྲ་འདྲ་བས་བཙོག་
གཏམ་དུ་འགྱུར་འགྲོ་བ་ཡང་ཡོད་དེ། དང་པོ་དཔེར་ན། བུ་མོ་མཚན་བཟང་མ་ཞེས་
པ་ལ། མོ་མཚན་བཟང་ལྡན་ཞེས་བྲིས་ན་བཙོག་གཏམ་དུ་འགྱུར། གཉིས་པ་དཔེར་
ན། མེ་ཏོག་ཁ་འབྱེ་འབྱེ་ལ་ཉེ་ལྟ་བུ་བཙོག་གཏམ་མིན་ཡང་སྒྲའི་སྟེང་དུ་གོ་ལོག་ཏུ་
འགྱུར་འགྲོ་བ་ལྟ་བུ་ཡིན། དེའི་ཐད་ཀྱི་བོད་མཁས་སྙན་འགྲེལ་ལས། ཚོགས་པར་
དབྱུང་དུ་མི་རུང་བའི་གྲོང་བའི་ཚིག ངོ་ཚ་བའི་དོན་གྱི་བདག་ཉིད་ཅན། ཞེས་་
གསལ་བར་གསུངས་ཡོད། བུ་མོ་གྲོང་ཆོས་ཀྱིས་མ་གོས་པ་ཞེས་པ་ཡང་འདོད་པ་བསྟེན་
མ་མྱོང་བའི་དོན་ཡིན། གལ་ཏེ་གྲོང་ཚིག་ཅེས་པ་གྲོང་བ་རྣམས་ཀྱི་ཕལ་སྐད་ལ་གོ་ན།
མངོན་བརྗོད་ཀྱི་མིང་དང་། རིག་གནས་ སོ་སོའི་ཐུན་མོང་མ་ཡིན་པའི་ཐ་སྙད་ལས་
གཞན་ཕལ་སྐད་མ་ཡིན་པ་ཅི་ཙམ་ཡོད། ཚེ་ཏན་ཞབས་དྲུང་ཚང་གི་སུམ་རྟགས་འགྲེལ་
བར། ཆོས་སྐད་དང་ཡིག་སྐད་གང་ཡིན་ཀྱང་ཐོག་མར་སྐྱེ་བོ་དམངས་ཀྱི་ཁ་སྐད་དང་
མཐུན་པར་བཟོས་པའི་གནད་འགག་འདི་དོར་ན་ནི་རང་གི་གང་བཤད་ཐམས་ཅད་ཡིད་
བརྟན་མེད་པའི་འཆལ་ཚིག་ཏུ་འགྱུར་ཉེན་ཡོད། ཅེས་དང་། དམུ་དགེ་བསམ་གཏན་
ཚང་གི་སུམ་རྟགས་འགྲེལ་བར། བོད་ཀྱི་གྲོང་བ་དང་འབྲོག་པ་སྤྱིའི་སྐད་ནི་གྲོང་བའི་
སྐད་ཕལ་བ་ཡིན་པས་ཡིད་བརྟན་འཆའ་མི་རུང་ངོ་ཞེ་ན། དེས་ན་བོད་ཀྱི་ཡི་གེ་དེ་ཉིད་
བོད་རང་གི་སྤྱི་སྐད་ཐུན་མོང་མ་ཡིན་པའི་ཁྱད་ཆོས་ལ་གཞིགས་ནས་གསར་གཏོད་བྱས་པ་
མ་ཡིན་པར་འགྱུར་ལ། ཡིད་བརྟན་འཆའ་རུང་བའི་སྐད་ཅིག་མེད་པར་འགྱུར་རོ། །
ཞེས་གསུངས་པ་སོགས་ནི་བོད་ཀྱི་སྐད་ཡིག་ལ་ནང་བྱན་ཆུད་པའི་གསུང་སྒྲོས་ཏེ། བོད་
ཀྱི་སྐད་ཡིག་ཞིབ་འཇུག་གནང་མྱོང་བ་ཞིག་ཡིན་ན། བསྟན་པ་ཕྱི་དར་རྗེས་ཀྱི་ཡིག་སྐད་
དང་དམངས་ཀྱི་ཕལ་སྐད་བར་ལ་བར་ཐག་ཆེ་སྙམ་པའི་ལོག་རྟོག་དེ་འདྲ་སྐྱེ་ག་ལ་སྲིད།
ཡང“དེང་གི་སྙན་ངག་ཆེས་མང་བོ་ཞིག་གིས་མངོན་བརྗོད་གང་མང་ཞིག་རང་གི་རྩོམ་
ནང་དུ་བཅུག་སྟེ་རང་གི་ཡོན་ཚད་ངོམ་གྱི་ཡོད་པའང་དོན་དངོས་རེད”ཟེར། སྙན་
ཚིག་འབྲི་མཁན་མང་བོ་ཞིག་གི་རྩོམ་གྱི་ནང་དུ་མངོན་བརྗོད་ཀྱི་ཚིག་ཡོད་ཀྱང་སྙན་ངག་གི་
རང་བཞིན་དེ་འདྲ་ཞིག་ཡིན་ཟེར་ག་ལ་རུང་། དེ་རུང་ན། འོ་ན་དེང་སང་གི་སྤྱི་
318



ཚོགས་མི་མ་རབས་ཀྱི་སྤྱི་ཚོགས་ཡིན་པར་ཐལ། སྤྱི་ཚོགས་སྟེང་དུ་མི་མ་རབས་མང་དུ་
ཡོད་པའི་ཕྱིར། དེ་ལ་ཁྱབ་པ་ཨེ་ཡོད་འདངས་རྒྱོབ། མི་འགའ་རེའི་རྩོམ་ལ་མངོན་
བརྗོད་སོགས་བཞག་ནས་ཅུང་ཟད་ཟབ་ཁྱད་ཐོན་ན་ཡང་རྒྱུན་ཡིན་པ་ལས་སྐྱོན་ག་ལ་ཡིན།
སྙན་རྩོམ་ཚང་མ་དམངས་གླུ་དང་བྱིས་པའི་གླུ་ཚིག་གི་ཆུ་ཚད་ལྟ་བུར་གྱུར་ན་ཟབ་ཅིང་རྒྱུ་
ཆེ་བའི་རིག་གནས་ཀྱི་རྒྱུན་ཡོད་པའི་མི་རིགས་ཤིག་གི་ཁྱད་ཆོས་མཚོན་ནུས་སམ། ཡང་
“ མངོན་བརྗོད་ཀྱི་རྩོམ་གོ་མི་ཐུབ་པ་མངོན་བརྗོད་ཀྱི་སྐྱོན་མིན་པར་ཀློག་པ་པོའི་ཡོན་ཚད་
དམའ་བའི་སྐྱོན་རེད་ཅེས་པ་ཕྱི་ཚུལ་བདེན་པར་སྣང་ཡང༌། ང་ཚོས་མིག་བཙུམ་ནས་
བོད་མི་འབོར་ཆེན་ཞིག་ཡོན་ཚད་དམའ་བའི་དོན་དངོས་ལ་སྣང་ཆུང་བྱས་ན་འགྲིག་
གམ” ཞེས་དང་། ང་ཚོའི་རྩོམ་འབྲི་བའི་དམིགས་ཡུལ་རྒྱ་ཆེ་མི་དམངས་ལ་ཞབས་་་
འདེགས་ཞུ་ཆེད་ཡིན་ནམ་ཡང་ན་ཅི་ཡིན”ཟེར། རྩོམ་རིག་གིས་མི་དམངས་ལ་ཞབས་
འདེགས་ཞུ་དགོས་པ་ཤིན་ཏུ་བདེན་མོད། རྩོམ་རིག་གིས་ཞབས་འདེགས་ཞུ་ཡུལ་དངོས་
ནི་ཡི་གེ་ཤེས་གཞིར་བཞག་ཅིག་ཡིན་དགོས་ལ། ཡིག་ལོང་ལ་ཕན་ཐོགས་པ་དཀའ་བར་
སྣང་། གཉིས་ན། ཞབས་འདེགས་བྱེད་པའི་དམིགས་ཡུལ་ཡང་དམངས་ཀྱི་གོ་རྟོགས་
དང་ཡོན་ཚད་ཇེ་མཐོར་གཏོང་བ་དེ་ཡིན། རྩོམ་རིག་གི་འཕེལ་འགྲོས་སྤྱི་ཚོགས་དང་
སློབ་གསོའི་འཕེལ་འགྲོས་ལ་བསྟུན་ནས་ཆུ་ཚད་ཡས་འདེགས་མ་བྱས་པར་མས་སྟུན་བྱས་
ན་རྩོམ་རིག་གི་ཆུ་ཚད་ནམ་ཡང་ཇེ་མཐོར་འགྲོ་མི་ཐུབ་པར་མ་ཟད། ཤེས་ཡོན་ཅན་མཐོ་
འབྲིང་གི་འདོད་པ་ཇི་ལྟར་ཚིམ། གཞན་ཡང་གླུ་དང་སྒྲུང་། གཏམ་དཔེ་དང་ཁ་་
ཤགས། སྙན་ཚིག་དང་འདོན་ཆོག་ཕལ་ཆེར་ཚིགས་བཅད་ཀྱི་གོམས་སྲོལ་ཆགས་ཡོད་
པའི་མི་རིགས་ཤིག་ལ་རྩོམ་སྲོལ་དེ་མི་འཚམ་ཞེས་དོར་ནས། གཞན་གྱི་ལད་ཟློས་ཀྱི་ཚིག་
སྦྱོར་ཡ་མ་ཆ། བརྡ་ཆད་ར་མ་ལུག་ཅིག་སྤེལ་ན། སློབ་གྲྭར་རང་སྐད་རང་ཡིག་མི་སློབ་
པར་ རྒྱུས་མེད་གོ་དཀའི་སྐད་ཡིག་གཞན་ཞིག་སློབ་པ་དང་ཁྱད་པར་ཅི་ཡོད། མི་་་་
དམངས་ལ་ཞབས་འདེགས་ཞུ་བ་ཡིན་ན་གོམས་གཤིས་སུ་ཆགས་ཡོད་པའི་དམངས་སྐད་
གཞིར་བྱས་ནས་ནང་དོན་ཁ་གསལ་གོ་བདེ་ཡིན་དགོས་ན། ཁྱེད་ཅག་གིས་ཡིད་བཞིན་
ནོར་བུར་འཛིན་པའི་རང་མོས་གྲོག་ཤུལ་ ཕལ་ཆེར་བསྡུས་བརྗོད་དང་གབ་ཚིག་ལྟ་བུ།
ཕྱེད་སྐྱུག་ཕྱེད་མིད། སྔ་ཕྱི་འབྲེལ་མེད། མཐོས་རྒྱག་མས་རྒྱག ནད་མེད་ཀྱི་འཁུན་
བུ། གཡོ་ཟོལ་གྱི་འཛུམ་རིས་རྩོམ་མཁན་རང་ཉིད་ལས་གཞན་གྱིས་བརྡ་མི་འཕྲོད་པ།
ཕར་གཏད་ན་རྩོམ་མཁན་རང་གིས་ཀྱང་འགྲེལ་ཨེ་འགྲོ་མི་ཤེས་པ་ ཤ་ སྟག་འདུག་པས།
མང་མང་གིས་རྟོགས་གོ་ལ་ཐུབ། དེ་ལྟ་བུའི་སྙན་ཚིག་གིས་མི་དམངས་ལ་ཞབས་་་་་
འདེགས་ཞུས་པ་ཡིན་ཞེས་སྨྲས་ན་རང་གིས་རང་ལ་འགྲམ་ལྕག་བཏང་བར་མི་འགྲོའམ།
319



“ཚིག་རྒྱན་རྣམས་བརྩམ་བྱའི་ནང་དོན་བཞིན་ལེགས་པར་སྤྱོད་མི་ཤེས་ན་སྤང་དགོས་
པའི་སྐྱོན་ལ་འགྱུར་སྲིད”ཟེར། ཚིག་རྒྱན་སྦྱོར་མི་ཤེས་ན་བསླབ་དགོས་ཏེ། ཚིག་རྒྱན་
ཙམ་ཡང་སྦྱོར་མི་ཤེས་ན་སྙན་ངག་འབྲི་འདོད་པ་ནི། རྒྱུག་མི་ཤེས་པར་འཕུར་འདོད་པ་
དང་ཁྱད་ཅི་ཡོད། མི་ལ་ཟ་ཉལ་གཏོང་གསུམ་ལས་མ་བསླབ་པར་ཤེས་ཐུབ་པ་གཅིག་
ཀྱང་མེད། སྤྱོད་མི་ཤེས་པ་ཐམས་ཅད་སྤང་དགོས་པའི་སྐྱོན་དུ་འགྱུར་ན་མིའི་རིགས་ཀྱི་
ཤེས་བྱ་ལ་སྤང་བྱར་མི་འགྱུར་བ་གཅིག་ཀྱང་མེད་པས་དང་ཐོག་ཉིད་ནས་བ་ལང་གི་གྲལ་
དུ་ཞུགས་ན་སྐྱོན་དེ་རིགས་གཏན་མི་འགོས་པའི་གསར་གཏོད་མཁས་ཆེན་ཞིག་ཏུ་མི་
འགྱུར་རམ། “བོད་ཀྱི་སྲོལ་རྒྱུན་སྙན་ངག་དང་སྒོས་སུ་སྲོལ་རྒྱུན་སྙན་ངག་ནང“ཚིག་
རྒྱུན་གྱི་ཆེད་དུ་ཚིག་རྒྱན་ལ་འབད་པའི”གནད་དོན་ཞིག་རྒྱ་ཁྱབ་ཏུ་གནས་ཡོད་པས་དེར་
དམིགས་ནས་ཚིག་རྒྱན་བཀག་རྒྱུར་གྱུར་བ་རེད་ཅེས་བཤད་ན་མི་འགྲིག་པ་ཅི་ཡོད” ཟེར།
ཚིག་རྒྱུན་ཞེས་པ་སྙན་ངག་གི་དོན་དང་ཚིག་གི་སྒྱུ་རྩལ་གྱི་ཉམས་འདོན་སྟངས་ཤིག་ཡིན།
དཔེར་ན་མི་རིགས་རང་རང་གི་ཐུན་མོང་མ་ཡིན་པའི་གོས་དང་རྒྱན་ཆ་ལྟ་བུ་ཡིན། མི་
རིགས་རང་རང་གི་ཐུན་མོང་མ་ཡིན་པའི་ཁྱད་ཆོས་མཚོན་བྱེད་ལ། མི་རིགས་དེའི་རིག་
གཞུང་གི་ཆགས་སྲོལ་ལས་བྱུང་བའི་གོས་རྒྱན་མེད་དུ་མི་རུང་བ་ཞིག་ཡིན་པ་བཞིན་དུ།
བོད་ཀྱི་སྙན་ངག་གི་ཐུན་མོང་མ་ཡིན་པའི་ཁྱད་ཆོས་འདོན་པ་ལ། སྒྲ་དོན་གྱི་ཉམས་ཕུལ་
དུ་བྱུང་ཞིང་བོད་ཀྱི་སྙན་ངག་གི་སྒྱུ་རྩལ་གྱི་ཁྱད་ཆོས་ཤིག་ཏུ་གྱུར་བའི་རྒྱུན་དེ་དག་ཀྱང་
མེད་དུ་མི་རུང་བ་ཞིག་ཡིན། གོས་རྒྱན་དེ་མི་རང་རང་གི་ན་ཚོད་དང་གོ་བབ་དང་།
ཡུལ་ལུགས་སོགས་དང་མཐུན་ན་མཛེས་ཤིང་མི་མཐུན་ན་མི་མཛེས་པ་བཞིན་དུ། ཚིག་
རྒྱན་དོན་དང་འབྱོར་ཞིང་འཚམ་པ་གལ་ཆེ་ཡང་། ཤེས་རབ་དང་ལག་རྩལ་གྱི་ཁྱད་པར་
ལས་ལྷ་སྐུ་བཞེངས་ལེགས་མི་ལེགས་ ཅི་རིགས་འབྱུང་སྲིད་ལ་དེ་ལ་ཡ་མཚན་ཅི་ཡོད།
འོན་ཀྱང་བཞེངས་མི་ལེགས་པའི་ཐང་ཀ་འགའ་ཞིག་རྒྱུ་མཚན་དུ་བཟུང་ནས་བོད་ཀྱི་ཐང་
ཀའི་བཞེངས་སྲོལ་འདི་མི་ལེགས། རྗེས་ལུས་དང་བཀག་རྒྱ་ཡིན། རྒྱ་དང་རྒྱ་སེར་གྱི་
རི་མོ་འབྲི་སྟངས་དེ་བཟང་ཟེར་ན་མཁས་རྟགས་དང་སྔོན་ཐོན་གྱི་རྟགས་སུ་ཨེ་འགྲོ་སོགས།
དེ་བཞིན་དུ་བོད་ཀྱི་གྱོན་ཆས་དག་ཀྱང་གོན་ན་སྟབས་མི་བདེ་བས་མི་ལེགས། རྗེས་ལུས་
ཡིན། ཕྱི་རྒྱལ་དུ་དར་བའི་གསང་གནས་དང་ནུ་མ་ལས་ལུས་ཀྱི་ཆ་གཞན་གཅེར་བུར་
ཕྱུང་བའི་ཆ་ལུགས་དེ་ཤིན་ཏུ་མཛེས་ཞེས་རང་གི་གོས་རྒྱན་ཆ་ལུགས་ཚང་མ་བསྒྱུར་ན་
བཀག་རྒྱ་ལས་གྲོལ་བའི་ངོ་སོར་འགྱུར་རམ། མི་རིགས་ཀྱི་སྲོལ་རྒྱུན་རིག་གནས་སྤྱི་
ཚོགས་རྙིང་བའི་ལམ་ལུགས་དང་འདྲ་བར་ལབ་བརྡོལ་བ་ནི། རང་གི་ཤེས་རྒྱུ་དང་ལྟ་
བའི་རང་བཞིན་མཚན་མ་འགེབ་བྱེད་ཀྱི་རས་ལག་མཐིལ་ཙམ་ཡང་མེད་པའི་གཅེར་ལྟུང་
320



སྟེ། འོ་ན་སྲོལ་རྒྱུན་རིག་གནས་རྩ་མེད་དུ་གཏོང་དགོས་པར་ཐལ། སྤྱི་ཚོགས་ཀྱི་ལམ་
ལུགས་རྙིང་བ་རྩ་མེད་གཏོང་བ་གུང་ཁྲན་ཏང་གི་ཆབ་སྲིད་ཀྱི་གལ་གནད་ཡིན་པའི་ཕྱིར།
འདོད་པར་མངོན། འདོད་ན། སྲོལ་རྒྱུན་རིག་གནས་མེད་བརླག་ཏུ་གཏོང་དགོས་པ་
མ་ཡིན་པར་ཐལ། རྒྱལ་གཅེས་རིང་ལུགས་པ་ཞིག་ཡིན་ན་ཐོག་མར་རང་གི་སྲོལ་རྒྱུན་
རིག་གནས་ལ་བརྩི་འཇོག་བྱེད་དགོས་ཞེས་རྒྱལ་གཞུང་ནས་གསལ་བར་བཀའ་བསྒྲགས་
པའི་ཕྱིར། སྲོལ་རྒྱུན་གྱི་རྩོམ་སྟངས་དང་རྒྱ་ནག་ལོ་རྒྱུས་ཐོག་གི་ཡན་ལག་བརྒྱད་པའི་
རྩོམ་སྟངས་དང་དཔེ་སྦྱར་བ་དེ་ཡང་ཆེས་མི་འཐད་དེ། སྔ་མ་ནི་སྒྱུ་རྩལ་གྱི་ཉམས་འདོན་
སྟངས་དང་། ཚིག་བཅད་བྱེད་སྟངས་ཡིན་ལ། ཕྱི་མ་ནི་ཆེད་རྩོམ་རྒྱུགས་ཡིག་གི་འགོ་
འཛིན་ཚུལ། གཞུང་བ་སྲིང་ཚུལ། མཇུག་སྡུད་ཚུལ་སོགས་ཀྱིས་མཚོན་པའི་ཡིག་རྩོམ་
འགྲིག་ཁྲིམས་ཤིག་ཡིན། འགྲིག་ཁྲིམས་དེ་ཆབ་སྲིད་ལམ་ལུགས་ཤིག་ཏུ་གྱུར་བས་གསར་
བརྗེ་བྱེད་སྐབས་གཏོར་བར་བྱས་ཀྱང་། རྒྱ་ནག་གི་སྙན་ཚིག་འབྲི་སྟངས་རྙིང་བ་དེ་
གསར་བརྗེ་མི་སྣ་སུན་ཀྲུང་ཧྲན། ལུའུ་ཞུན། མའོ་ཙེ་ཏུང་། ཀོ་མོ་རོ་སོགས་ཀྱིས་
བེད་སྤྱད་ཅིང༌། དེང་སང་ཡང་སྲོལ་རྒྱུན་གྱི་རྩོམ་སྟངས་བེད་སྤྱོད་མཁན་དང་ཞིབ་
འཇུག་བྱེད་མཁན་རྒྱལ་ཁབ་ཕྱི་ནང་ཀུན་ན་ མང་དུ་ཡོད་ལ། དེ་ལ་དགག་པ་གཏོང་
མཁན་མ་བྱུང་བའི་ཕྱིར། “བྱིས་པ་བཀྲུས་པའི་ཆུ་བཙོག་དང་བྱིས་པ་ལྷན་དུ་ཕྱིར་འཕོ་
མི་རིགས”ཅེས་ལུའུ་ཞུན་གྱི་གསུང་དང༌། ཨོ་རུ་སིའི་གསར་བརྗེ་སྐབས་སྔོན་གྱི་བཟོ་གྲྭ་
དང་འཕྲུལ་འཁོར་ཚང་མ་གཏོར་བརླག་བྱས་པ་ལ་ལེ་ཉིན་ནས “ མ་རབས་འབྱོར་མེད་
རིང་ལུགས”ཞེས་བཀའ་བཀྱོན་གནང་བ་ཡང་རྙིང་ཞེན་གྱི་ལྟ་བ་ག་ལ་ཡིན། དེང་སང་
སྲོལ་རྒྱུན་རིག་གནས་གང་ཡང་མ་བསླབ་ཅི་ཡང་མི་ཤེས་ཤིང་། ནུབ་ཕྱོགས་ཀྱི་རང་མོས་
ལྟ་ངན་གྱི་ཕྱགས་ལུད་ཀྱིས་ཀླད་ཁོག་བཀང་བ་སྐོར་ཅིག་རང་གིས་མི་ཤེས་པ་དང་མི་འཕེར་
བ་ཚང་མ་ལ་རྙིང་རུལ་བཀག་རྒྱར་བཟུང་ནས་རྡོག་བརྫིས་བྱེད་པ་དང་། མ་བསླབ་མ་
སྦྱངས་རང་སྣང་གང་ཤར་མཆོག་ཏུ་འཛིན་པ་འདི་བཟང་རྟགས་མ་ཡིན་ཏེ། གལ་ཏེ་ལྟ་
ངན་ འདིའི་ རིགས་ ཞིང་ ནང་ གི་ རྩྭ་ ལྡུམ་ བཞིན་ ཕྱོགས་ ཀུན་ ཏུ་ མཆེད་ པར་ གྱུར་ ན། །
གནའ་ནས་ད་ལྟའི་བར་གྱི་མིའི་རིགས་ཀྱི་རྣམ་དཔྱོད་ཀྱི་རྩལ་ལས་བྱུང་བའི་འོད་སྟོང་
འབར་བའི་རིག་གནས་ཚང་མ་ཤུལ་མེད་དུ་འགྲོ་བར་གོར་མ་ཆག་པས་ཆེས་ཆེར་ཡ་རེ་ང་།
“སྙན་ངག་རྩོམ་བྱེད་ཀྱི་སྐད་ཡིག་ཚང་མ་འཕེལ་རྒྱས་འགྲོ་བཞིན་ཡོད་རུང་། དེ་ཚོར་
བརྟེན་ནས་བྱུང་བའི་སྙན་ངག་རྩོམ་ཐབས་གཅིག་པུ་འཕེལ་མེད་རང་སོར་གནས་དགོས་
ཟེར་ན་དགོད་བྲོ་བའི་རེ་བ་ཞིག་བཏོན་པ་མ་རེད་དམ”ཟེར། “འཕེལ་རྒྱས”ཞེས་པ་
སྔར་བས་རྒྱུ་སྤུས་བཟང་བ་དང་། སྔར་ལས་བླ་ལྷག་ཏུ་དར་བའི་དོན་ཡིན་ལ། རང་
： 321



སྐད་རང་ཡིག་གི་ཁྱད་ཆོས་ཉམས་ནས་ཚིག་ལོག་བརྡ་ལོག་ཉག་ཉོག་ལྡབ་ལྡིབ་སྨྲ་བ་སྐད་
ཡིག་གི “འཕེལ་རྒྱས”ཀྱི་རྟགས་དང༌། རང་གི་རིགས་ཀྱི་རིན་ཆེན་རྒྱན་ཆ་དོར་ནས།
གཞན་རིགས་ཀྱི་ཕྱོགས་དར་ཁྲོད་ཀྱི་རྙ་རྙིང་འཐུ་བ་དང་། གཞན་གྱི་སྐྱུག་པ་ཟ་བས་ཚེ་
གཏོང་བ་རྩོམ་རིག་སྒྱུ་རྩལ“འཕེལ་རྒྱས”ཀྱི་རྟགས་དང༌། སྒྲུབ་བྱེད་ཀྱི་གཏན་ཚིགས་
མེད་པར་གང་དྲན་དྲན་སྨྲ་བ་དཔྱོད་ གཏམ “འཕེལ་རྒྱུས” ཀྱི་རྟགས་དང་། གཞུང་
ལུགས་གང་ཡང་སྦྱང་བ་གནད་དུ་མ་སོང་བར་གཟུ་ལུམ་འོལ་ཚོད་བྱེད་པ་ལ་དགའ་བ་བློ་
གྲོས“འཕེལ་རྒྱས”ཀྱི་རྟགས་དང་། རང་གིས་མི་གོ་མི་འཕེར་བའི་གཞུང་ལུགས་ཐམས་
ཅད་ངན་པར་མཐོང་བ“བསམ་བློ་” “འཕེལ་རྒྱས”ཀྱི་རྟགས་དང་། མི་ཡི་རང་བཞིན་
བཟང་བོ་ཉམས་ཤིང་། གཡོ་སྒྱུ་ཁྲམ་གསུམ། དུག་ཚོང་སྨད་ཚོང་། མངོན་འཕྲོག་
ལྐོག་རྐུ། རང་ལ་ཁེ་ཕན་ཡོད་ན་ཕ་མའི་ཤ་ཡང་བཙོང་ཕོད་པ་སོགས་སྤྱི་ཚོགས“ འཕེལ་
རྒྱས”ཀྱི་རྟགས་དང༌། ངོ་ཚ་སྒྲིབ་པའི་གོས་དང་རྒྱན་ཡང་དོར་ནས་ལུས་གཅེར་བུར་
ཕྱུང་ནས་ཁྲོམ་དཀྱིལ་དུ་དུད་འགྲོའི་ལུགས་སྲོལ་སྐྱོང་བ་མི་ཆོས་ཀུན་སྤྱོད“འཕེལ་རྒྱས”ཀྱི་
རྟགས་ཡིན་ན།་ ་ སྐད་ཡིག་འཕེལ་རྒྱས་སུ་སོང་ནས“འཕེལ་རྒྱས”ཞེས་པའི་ཐ་སྙད་ཀྱི་གོ་
དོན་ཡང་སྔར་དང་མི་མཚུངས་པའི་གོ་དོན་གསར་བ་ཞིག་ཏུ་གྱུར་འདུག་སྟེ། “འཕེལ་
རྒྱས”ཞེས་པ“ཉམས་རྒུད”ཀྱི་དོན་དུ་གོ་དགོས་པར་སྣང་ངོ༌། །དབྱིན་ཇིའི་ཡི་གེ་མི་ཤེས་
པས་མཁས་པའི་གྲལ་ནས་ཕུད་པའི་ས་སྐྱ་ཀུན་དགའ་རྒྱལ་མཚན་གྱིས། འཕན་ཟེལ་
རིན་ཆེན་ལ་ལྟ་ཡི། །མགར་དུམ་ལ་ནི་སུ་ཞིག་སྤྱོད། །ཅེས་དང་། ངན་སྐྱུགས་ཁྲོན་པ་སུ་
ཡིས་སློང་། །སྐྱུགས་པ་མཁས་པ་སུ་ཡིས་མྱོང་། །ཞེས་བཤད་པས། དཔྱད་བྱ་རིན་ཐང་
མེད་པ་ཤ་སྟག་ཡིན་པས། “དཔྱད་རིན་མེད་པའི་སྐད་ཆ་འབའ་ཞིག་ཏུ་སྣང་ངོ”ཟེར་
བ། ཤིན་ཏུ་བདེན་པར་སྣང་ངོ༌། ། སྨྲས་པ། དཔྱད་རིན་མེད་ལ་ཡང་ཡང་དཔྱད་
འདིས་ཅི། །ས་བོན་རུལ་བར་ལྷ་ཡི་ཆར་གྱིས་ཅི། །བྱང་ལྟོས་ཕུག་དང་མིག་སེར་མིག་ལམ་
དུ། །གསེར་ཞགས་འཁྱུགས་པའི་འོད་ཀྱིས་ཅི་ཞིག་བྱ། །རྐང་གཉིས་མི་རུ་མི་བརྩི་ཙི་ཏའི་
རིགས། ། ཕ་བསད་རྒྱལ་རྔ་བརྡུང་བའི་ཀཉྩའི་རྒྱུད། ། སྣང་མུན་གོ་ལྡོག་འཛིན་པའི་འུག་
པ་བར། །ལེགས་བཤད་ལས་ཀྱང་གཡེམ་མའི་འཛུམ་ཟེར་བྲིན། །ལོག་རྟོག་འཚུབ་མས་
བསླངས་པའི་ལོག་བཤད་རྡུལ། ། མཐོན་མཐིང་རྒྱལ་མོའི་བཞིན་རས་བསྒྲིབས་མཐོང་་་
ནས། ། ལྷག་བསམ་ཆུ་རྡུལ་བརྩེགས་པའི་ཕང་བ་ནས། ། དག་བྱེད་བདུད་རྩིའི་ཆུ་རྒྱུན་
འབེབས་ལ་བརྩོན། ། ཆགས་བསྐལ་ནས་བཟུང་རབ་དཀར་གངས་ཀྱི་རྡུལ། ། རིང་ནས་
བརྩེགས་པའི་ནམ་མཁའི་མཐོངས་བསྙེགས་པའི། །འོད་གསལ་ཞིང་ཁམས་འདེགས་པའི་
ཤེལ་གྱི་ཀ །ལུས་མེད་འཕྲུལ་གྱིས་གཡོ་བར་ག་ལ་ནུས། །གངས་དཀར་ཟླ་བའི་འོད་ཀྱིས་
322



འཁྱུད་པ་དང་། །མཛེས་སྡུག་ན་ཆུང་རྒྱན་གྱིས་བརྒྱན་པ་བཞིན། །མཛེས་པ་མཛེས་པར་
བསྒྲུབ་ལ་མི་མོས་ཀྱང་། །ནག་ནོག་དྲི་མས་མི་བསྒོས་སྨོན་ལམ་འདེབས། །ཚིག་ལ་ཚིག་
ལན་ཤགས་ལ་ཤགས་ལན་འདི། །གངས་ཅན་ཡུལ་དུ་གནའ་ནས་དར་བའི་སྲོལ། །རྨ་ལ་
གཙགས་ཚུགས་སྦྱོར་བ་རྩུབ་དྲགས་ཀྱང་། ། བསམ་པ་དག་པས་དགོངས་འགལ་མེད་པ་
མཛོད། །ཞེས་པ་འདི་ཡང་རིགས་སྨྲའི་ཐ་ཤལ་དོར་ཞི་སྐྱེས་མིང་བ་གདོང་དྲུག་སྙེམས་བློར་
འབོད་པས་ནུབ་བྱང་མི་རིགས་སློབ་གྲྭ་ཆེན་མོ་ནས་སྤྱི་ལོ་ ༡༩༩༠ ཟླ་༦ཚེས་ ༡༥ལ་ཤར་
མར་བྲིས། །
323



བརྡ་སྤྲོད་རྩོད་ལན་མི་ཤེས་དྲི་མ་འཁྲུད་པའི་
རིགས་འཕྲུལ་བདུད་རྩིའི་ཆུ་རྒྱུན།
ཉི་འོད་འབུམ་གྱི་གཟི་འཕྲོག་རལ་གྲིའི་སོ། །
རྨོངས་དགྲའི་སོག་ལ་རྔམས་པའི་ཚིག་གི་བདག །
འཇམ་དབྱངས་གཞོན་ནུ་ཟླ་བའི་སྲིང་མོ་བཅས། །
སྙིང་དབུས་པད་མའི་ཟེའུ་འབྲུར་ངལ་སོས་ཤིག །
རིགས་འཕྲུལ་རླབས་ཕྲེང་ཤེས་བྱའི་མཐོངས་ཟ་བའི། །
རིགས་པའི་གཞུང་ལུགས་རྣམ་སད་རོལ་བའི་མཚོ། །
རིགས་པས་འཕེལ་བྱེད་བཤེས་གཉེན་འོད་དཀར་ཕྲེང་། །
རིགས་གྲུབ་དད་པས་ཟུར་ཕུད་རྒྱུན་དུ་འཕོས། །
ལེགས་བཤད་ཟླ་གཞོན་ཆུ་འཛིན་ཕག་ཏུ་ཡིབ། །
ཉེས་བཤད་རྒྱུ་སྐར་དྲེགས་མིག་ཀེམ་ཀེམ་གཡོ། །
ཤེས་བྱའི་ཐང་ཆེན་འགྲིམ་འདོད་བྱིས་པ་རྣམས། །
མུན་པའི་ཀློང་དུ་འཕྱན་པའི་ཚུལ་འདིས་སྐྱོ། །
དེ་ལ་འདིར་ས་པན་གྱིས་“བསྟན་བཅོས་དམ་པར་བསྟན་པའི་ཕྱིར། ། སྟོན་པས་
ཐོག་མར་དགོས་པ་བསྟན། །ཡོངས་སུ་རྟོགས་པས་དེ་མཐོང་ན། །དཔྱོད་པ་ལ་ཡང་ཅིས་
མི་འཇུག”ཅེས་པ་ལྟར་དཔྱད་པ་ལ་འཇུག་པའི་དགོས་པ་བསྟན་པ་དང༌། དཔྱད་ལན་
དངོས་གཉིས་ལས། དང་པོ་ནི། བྱམས་པ་མགོན་པོས། ཆོས་བཟང་རིགས་པའི་
རྣམ་དཔྱོད་བསམ་པ་ཅན། །དེ་ལ་བདུད་ཀྱི་བར་ཆད་བྱས་པ་མེད། །ཅེས་དང་། ས་
པཎ་གྱིས། “མཁས་པ་རྣམས་ཀྱིས་དཔྱད་པ་ཡིས། ། ཤེས་བྱ་ཤེས་ན་མཁས་པར་་་་་
བགྲང་། །” ཞེས་དང༌། རྗེ་ཙོང་ཁ་པ་ཆེན་པོས། “ ཡང་ནས་ཡང་དུ་རྣམ་པར་
དཔྱོད་ཅིག་དང་། །གོང་ནས་གོང་དུ་བློ་གྲོས་ཁྱད་ཞུགས་ནས། ། ཤིན་ཏུ་ཕྲ་བའི་གནས་
ཀྱང་ཕྱེད་པར་འགྱུར། །” ཞེས་དང༌། ལྕང་སྐྱ་རོལ་བའི་རྡོ་རྗེས། “སྤྱིར་ ཐོས་་་་
བསམ་སྒོམ་པ་གང་གི་སྐབས་སུ་ཡང་སོ་སོར་རྟོགས་པའི་དཔྱོད་པ་ལུང་རིགས་ཚད་མ་ལ་
，324



དཔང་པོར་བྱེད་པ་ཞིག་གལ་ཆེ”ཞེས་གསུངས་པ་ལྟར། ཕྱི་ནང་རིག་གནས་གང་ཡང་
ཐོས་བསམ་གྱིས་བག་ཆགས་འཇོག་སྐབས། བམ་བཤད་གོ་ཐོབ་རིགས་པས་ཚིམ་མི་སླ་
བར། ཕྲ་ཞིབ་རིགས་པས་དཔྱད་ནས་དོན་གྱི་གཏིང་ཐག་ཆོད་པ་དང་། འཇིག་རྟེན་
གྱི་ལྟ་སྤྱོད་འདྲ་མིན་མང་པོའི་བདེན་རྫུན་ལེགས་ཉེས་ཀྱི་ཤན་འབྱེད་པ་དང་། རང་གི་
ལུས་ངག་གི་བྱ་སྤྱོད་གང་ཡང་ཡམ་རྒྱུག་བབ་ཅོལ་མི་བྱེད་པར་རིག་པ་གྲིམ་པོས་ཞིབ་དཔྱོད་
བྱེད་པ་བཅས་རྟོག་ལྡན་མཁས་པའི་སྤྱོད་ཚུལ་བླ་ན་མེད་པ་ཞིག་ཡིན་གཤིས། དེང་སང་
བོད་ཀྱི་ན་གཞོན་མང་པོས། རིག་གནས་ལོ་རྒྱུས་དང་གང་གི་ཐད་ལ་ཡང་། མི་རབས་
སྔ་མས་བྱས་པའི་གཞུང་གི་ཟེར་སྒྲོས་ཙམ་སྐྱོང་བས་ཡིད་མི་ཚིམ་པར། : རྣམ་པར་དཔྱོད་
པའི་སྒོ་ཡངས་པོར་བཏོད་ནས་དོན་གྱི་གནས་ལུགས་ལ་གཏུགས་པའི་དཔྱད་པ་བྱེད་པ་ནི་
བསྔགས་བརྗོད་ཀྱི་མེ་ཏོག་འཐོར་འོས་པའི་གནས་སུ་འཁུམས། དེའི་བཟློག་ཕྱོགས་་
གཞུང་ལུགས་སྔ་མ་རྣམས་ཀྱི་སྒྲུབ་བྱེད་དང་གནོད་བྱེད་ཅི་ཡང་མ་མཐོང་བར་ཚིག་ཙམ་
འཛིན་པས་སེམས་ཁེངས་ཤིང་། དེ་ཁོ་ན་ལོ་རྒྱུས་རིག་གནས་ཀྱི་རྒྱུན་འཛིན་པའི་་་་༌་
མཛངས་མའི་སྲོལ་དུ་རློམ་པ་འཐད་པར་མ་མཐོང་སྟེ། རྡོ་སྦིས་དགེ་བཤེས་རིན་པོ་ཆེས།
“ གུས་པ་ཡིན་ཁུལ་གྱིས་ངས་གང་བཤད་སྒྲ་ཇི་བཞིན་དུ་སོར་བཞག་བྱས་ན་འདུན་རྨོངས་
འཇིགས་སྡང་བཞིས་འགྲོ་བའི་བླུན་པོ་ཐ་ཤལ་ཡིན་ཞེས་སངས་རྒྱས་རང་གིས་གསུངས་པ་
མ་བརྗེད”ཅེས་གསུངས་པ་གོ་དགོས་པའི་གནད་ཅིག་གོ །
དེང་སང་སྔོན་གྱི་རིག་གནས་ཐམས་ཅད་རྗེས་ལུས་ཡིན་སྙམ་པའི་ལོག་རྟོག་གཅིག་
དང་། གནའ་མིས་བཤད་བཤད་ཐམས་ཅད་སངས་རྒྱས་ཀྱི་བཀའ་དང་འདྲ་བའི་ལེགས་
བཤད་ཤ་སྟག་ཡིན་སྙམ་པའི་ལོག་རྟོག་གཅིག་ཀྱང་སྐྱེས་པར་སྣང་། ལོག་རྟོག་སྔ་མ་དེ་ནི།
མི་རིགས་གཞན་པས་ངན་བཤད་བྱས་པ་བདེན་པར་འཛིན་ཞིང༌། རང་ལ་ལེགས་ཉེས་
བླང་དོར་འབྱེད་པའི་རྣམ་དཔྱོད་རྡུལ་གྱི་བརྒྱ་ཆ་ཡང་མེད་པའི་རྟགས་ཡིན་ལ། ལོག་
རྟོག་ཕྱི་མ་དེ་ཡང་ཤིང་རྟ་ཆེན་པོའི་གཞུང་ལུགས་སོགས་མཐོང་ཐོས་ཀྱི་ཡུལ་དུ་མ་གྱུར་པའི་
འབྲས་རྟགས་སུ་ཟད་པས། རིག་གནས་ཀྱི་རྒྱུན་བཟང་པོ་འཛིན་པ་ལ་ལོག་རྟོག་དེ་
གཉིས་གང་ཡང་སེལ་དགོས་པར་གདའ། ལོག་རྟོག་ཕྱི་མ་དེའི་ཤན་གྱིས། ལོ་རྒྱུས་
དང་། ཐ་སྙད་རིག་གནས་སྐོར་ལ་དོགས་སློང་དང་ཞིབ་དཔྱོད་བྱེད་པ་ཐམས་ཅད་མི་
རུང་མི་འོས་མི་འཐད་པར་ལྟ་ཞིང༌། གསར་བཤད་དང་རང་བཟོ་ཞེས་མར་བཅད་བྱེད་
ཅིང་སྡང་མིག་གིས་ལྟ་བ་ཡང་ཡོད་པར་སྣང་བས། ལོག་རྟོག་སྔ་མ་དེ་ལ། འཕན་ཟེར་
རིན་ཆེན་ལ་ལྟ་ཡི། མགལ་དུམ་ལ་ནི་སུ་ཞིག་སྤྱོད། ཅེས་དང༌། ངན་སྐྱུག་ཁྲོན་པ་སུ་
ཡིས་སློང་། སྐྱུག་པ་མཁས་པ་སུ་ཞིག་མྱོང་། ། ཞེས་པ་ལྟར་ལན་རྒྱག་མི་དགོས་ཤིང་།
325



ཕྱི་མ་དེ་ལ་ནད་བརྒྱ་སྨན་གཅིག་གི་ཚུལ་དུ་ལན་ཅིག་འབུལ་ན། གསར་བཤད་གསར་
བཟོ་ཡིན་ན་ངན་པ་ཨོ་ཟོབ་ཡིན་པས་ཁྱབ་ན། བོད་ཡིག་དང་སུམ་རྟགས་རྩ་བ་ཡང་དེར་
ཐལ། དེ་ཐོན་མིས་གསར་བཟོ་གསར་བཤད་བྱས་པ་ཡིན་པའི་ཕྱིར། ཚད་མ་མདོ་
ཡང་དེར་ཐལ། དེ་སློབ་དཔོན་ཕྱོགས་གླང་གིས་གསར་བཟོ་བྱས་ པ་ཡིན་པའི་ཕྱིར།
འཁོར་གསུམ་ལ་ལན་མེད་དོ། །རྡོ་སྦིས་དགེ་བཤེས་རིན་པོ་ཆེས། “བཟོས་ན་མི་འཐད་
པའི་ རང་བཟོ་ཡིན་པས་ཁྱབ་པ་སངས་རྒྱས་ཀྱིས་ཀྱང་སྒྲུབ་མི་ནུས་པའི་ཕྱིར” ཞེས་་་་་
གསུངས་ཤིང་ཁོ་བོས་ད་དུང་རང་བཟོ་ཡིན་ན་མི་འཐད་པའི་ཁྱབ་པའང་སངས་རྒྱས་ཀྱིས་
ཀྱང་སྒྲུབ་མི་ནུས་ཏེ། དེ་མི་འཐད་ན། མངོན་སུམ་སྙོན་དུ་མེད་པའི་ཚན་རིག་གི་རིག་
འཕྲུལ་ཀུན་ཀྱང་མི་འཐད་པར་མི་འགྱུར་རམ། ཀླུ་སྒྲུབ་དགོངས་རྒྱན་གྱི་དགག་ཡིག་ཏུ།
“ད་ལྟ་ཁོ་ཞོའི་ ( ཚན་རིག)རིགས་པས་སྲོག་ཆགས་སྣ་ཚོགས་ཀྱི་ས་བོན་ཕར་འདེབས་
ཚུར་འདེབས་མང་པོ་བྱེད་ཀྱིན་འདུག་པ་འདིས་ཀྱང་ཟབ་མོའི་དོན་ལ་གོ་རིགས་མཐའ་
ཡས་པ་འབྱིན་ནོ”ཞེས་དང་། “སྲིད་མི་སྲིད་བློ་ཐུང་གི་སྣང་བ་རྒྱ་བསྐྱེད་པས་ཅི་ཞིག་
བཏུབ”ཅེས་དང་། “ སྔར་མཐོང་ཐོས་དྲན་མྱོང་མེད་པའི་ཤེས་བྱ་མིག་ལམ་དུ་སོན་པ་
ན། མེད་མེད་མུག་མུག་གིས་ཚབ་ཚུབ་ས་ལྡིང་གནམ་ལྡིང་བྱ་བ་ལས་རྟེན་འབྲེལ་བསམ་
གྱིས་མི་ཁྱབ་པའི་གནས་ཚུལ་ལ་ཡིད་ཆེས་ཀྱི་དད་པ་ཅུང་ཟད་རེ་བསྐྱེད་ན་ཡང་ཁེ་སྤོགས་
ཆེའོ”ཞེས་གསུངས་པའི་བརྟག་ཐུབ་མཁས་པའི་གསུང་དེ་སྙིང་གི་སྒྲོན་མེར་བཟུང་ན་མིན་
སྡུག་མང་པོ་ཞིག་སེལ་བར་འགྱུར་རོ་སྙམ། འོན་ཀྱང༌། མི་ཤེས་པ་ཡིས་ཤེས་བྱ་ལ། །
རྣམ་གཞག་བྱེད་པ་མཚང་ཡིན་ཏེ། །ཞེས་པ་ལྟར་མི་ཤེས་ཤེས་མདོག་གིས་དཔྱད་གཏམ་
དང༌། སྣང་བར་གང་དྲན་གྱི་གཞུང་རྩོམ་པ་སོགས་དུས་ཀྱི་རང་མཚང་བརྡོལ་བ་ལྟ་བུ་
མེད་པ་མིན་པས། བརྒྱ་ལ་དེ་རིགས་བདག་པོ་མེད་པའི་ཞིང་ཁའི་རྩྭ་ལྡུམ་བཞིན་རང་
དགར་མཆེད་དུ་བཅུག་ན་མ་དག་རྒྱུན་འབྱམས་ཀྱིས་གནོད་ཚབས་ཆེ་བས་རྩོམ་མཁན་གྱི་
ངོས་ནས་བཤད་ན། ཁ་ནས་ཅི་བཤད་རང་དབང་ཡིན་ཀྱང་ཡི་གེར་བཀོད་ནས་རྒྱ་ཁྱབ་
ཏུ་སྤེལ་བའི་རྩོམ་ལ། བྱང་ཆུབ་སེམས་འགྲེལ་ལས། རང་ཉིད་ངེས་ནས་གཞན་དག་
ལ། །ངེས་པ་བསྐྱེད་པར་འདོད་པ་ཡིས། །རྟག་ཏུ་འཁྲུལ་བ་མེད་པར་ནི། །མཁས་རྣམས་
རབ་ ཏུ་འཇུག་པ་ཡིན། ། ཞེས་དང་། སྐྱེ་བོ་གསོ་ཐིགས་ལས། ཚིག་རྣམས་བརྗོད་
འདོད་རྟག་ཏུ་ནི། །ཇི་ལྟར་བརྟགས་ཤིང་དེ་ལྟར་སྨྲ། །ཞེས་པ་ལྟར། རིག་པ་གྲིམ་པོས་
ཚིག་དོན་གཉིས་ཆར་དག་ཐོན་དུ་འབད་པ་ཤིན་ཏུ་གལ་ཆེ་ཞིང་། གཟིགས་མཁན་གྱི་
ངོས་ནས་བཤད་ན། རིག་གནས་ཀྱི་རྒྱུན་བཟང་པོར་འགལ་འཁྲུལ་ལོག་རྟོག་གི་སླད་མི་
འཇུག་ཕྱིར། ཀུན་སློང་རྣམ་དག་གིས་དྲངས་པའི་རིགས་པའི་ལམ་ནས་དགག་སྒྲུབ་སུན་
326



འབྱིན་གང་ལ་གང་འཚམ་བྱེད་པ་ཡང་གལ་ཆེ་སྟེ། རྡོ་སྦིས་དགེ་བཤེས་རིན་པོ་ཆེས།
“ཤཱཀྱའི་རིང་ལུགས་འཛིན་པ་ལ་ལེགས་པར་སྨྲ་བ་དང༌། ཉེས་པར་སྨྲ་བའི་རུ་ ཤན་
འབྱེད་པ་དེ་ལས་བརླིང་བ་གང་ཡང་མ་མཆིས་ཤིང་། བསམ་སྦྱོར་རྣམ་པར་དག་པའི་སྒོ་
ནས་ཕན་ཚུན་འཁྲུལ་སེལ་གྱི་བརྒལ་ལན་བྱེད་པ་མི་འཐད་པ་མེད་ཀྱི་སྟེང་དུ་ཆེད་བསྔགས་
ལྷའི་མེ་ཏོག་མཉྷོ་ར་བ་འཐོར་བའི་ཡུལ་དམ་པར་གྱུར་ལགས་ཏེ”ཞེས་གསུངས་བས་སོ། །
དེ་ ཡང་ སུམ་ རྟགས་ སོགས་ ཀྱི་དཔྱད་ གཏམ《དཔྱད་ ལན་ པད་ དཀར་ འཛུམ་ ཕྲེང» .
(89ལོའི 《བོད་ལྗོངས་ཞིབ་འཇུག»དེབ་དང་པོར་འཁོད་པ)ཞེས་པ་དེས་དགག་པ་
གཏོང་ས་མགར་རྩེ་རྟ་མགྲིན་རྒྱལ་གྱིས་བྲིས་པའི《སུམ་རྟགས་ཀྱི་གནད་དཔྱད»(88ལོའི
《བོད་ལྗོངས་ཞིབ་འཇུག»དེབ་གཉིས་པར་འཁོད་པ)ཟེར་བ་དེ་ཡིན་ཡང་། དེའི་
བཤད་ཚུལ་མང་ཤོས་ཁོ་བོའི་ཕྲད་ཀྱི་རྣམ་གཞག་དང་། རྟགས་འཇུག་གི་དཔྱད་པའི་
རྗེས་སུ་འབྲངས་པར་སྣང་ལ། མི་འཐད་ན་མི་འཐད་པའི་སྐྱོན་དེ་ང་ལ་འབབ་པས་
འཐད་མི་འཐད་ཀྱི་གསལ་ཁ་འབྱེད་དགོས་པར་སྣང་ཡང་། བརྒལ་ལན་འདི་འབྲི་བའི་
དགོས་པ་གཙོ་བོ་དེ་ཙམ་ཞིག་མིན་ལ། དཔྱད་ལན་དེར་བྱུང་བའི། ནི་སྒྲ་དང་བདག་
སྒྲའི་གོ་དོན་དང་འཇུག་ཚུལ་སོགས་ཀྱིས་མཚོན་པའི་སུམ་རྟགས་གཞུང་གི་གནད་དོན་
མང་པོ་ཞིག་གནའ་ནས་ད་ལྟའི་བར་མཁས་པ་སོ་སོའི་བཤད་ཚུལ་མི་གཅིག་ཅིང་རྩོད་པ་
མེད་པ་མིན་ལ། བཤད་ཚུལ་མི་གཅིག་པ་དུ་མ་ཡོད་ཀྱང་བཤད་བྱའི་སྐད་ཡིག་ལ་གནས་
ཚུལ་དུ་མ་ཡོད་མི་སྲིད་པས་གནས་ཚུལ་དང་མཐུན་པའམ་དོན་ལ་གནས་པའི་བཤད་ཚུལ་
གང་ཡིན་རིགས་པས་བརྟགས་ཏེ་ཐག་གཅོད་པ་དང༌། སྔོན་གྱི་བཤད་ཚུལ་དག་ལ་་་
རིགས་པའི་གཏད་སོ་ཡོད་མེད་ཅི་རིགས་ཡོད་པས། རྗེ་བླ་མས། “ལུང་ནི་བདེན་
པའི་དོན་ཅན་ཡིན་མིན་དཔྱོད་པའི་གཞི་ཡིན་པས་རྩོད་གཞི་སྒྲུབ་བྱེད་དུ་མི་རུང་བའི་ཕྱིར།
རིགས་པ་ཉིད་ཀྱིས་བདེན་པའི་དོན་ཅན་ཡིན་མིན་དབྱེ་བར་བྱའོ།” ཞེས་གསུངས་པ་
ལྟར། རིགས་པ་དབང་བཙན་པས། སུམ་རྟགས་སོགས་ཐ་སྙད་རིག་པའི་སྐོར་ཡང་
རིགས་པས་བརྒལ་བརྟག་བྱེད་པའི་སྲོལ་རྒྱ་ཆེར་སྤེལ་བ་དང་། དབུ་མ་བཞི་བརྒྱ་བ་ལས།
ཕལ་ པོ་ ཆེ་ ཡི་ མི་ རྣམས་ ནི། ། དམ་ པ་ མ་ ཡིན་ ཕྱོགས་ ཡོངས་ འཛིན། ། ཞེས་ པ་ ལྟར།
ལེགས་བཤད་ལ་ལེགས་བཤད་དུ་ཤེས་ནས་ཚད་མར་བྱེད་མཁན་ཉུང་བར་མ་ཟད། ས་
པཎ་གྱིས། ཙུ་ཏའི་ཡུལ་དུ་ཕྱིན་པ་ལ། །རྐང་གཉིས་བ་ལ་མིར་མི་བརྩི། ། ཞེས་དང་།
དཔའ་རིས་རབ་གསལ་གྱིས། རང་གིས་མི་ཤེས་ན་ཆོས་སུ་མི་བརྩི་བ་མང་ངོ༌། །ཞེས་པ་
ལྟར། ལེགས་བཤད་ལ་ཉེས་བཤད་དུ་མཐོང་ཞིང་། ཉེས་བཤད་ལ་ལེགས་བཤད་དུ་
འཛིན་མཁན་ཡང་མི་གཅིག་དང་གཉིས་མིན་པས། དེ་རིགས་ལ་བློ་ཡི་སྒྲོན་མེ་ཅུང་ཟད་
327



སྦྱར་བའི་དགོས་པ་ཡོད་པ་བཅས་ཀྱིས་ཚུལ་འདིར་སྤྲོ་བས་ཞུགས་པ་ཡིན་ནོ། །
གཉིས་པ། དཔྱད་ལན་དངོས་ལ་བརྟགས་པ་ནི། 《གནད་དཔྱད»དུ “ཨ་ལི་
ཕྱིས་ནས་གཉིས་པ་སྦྱར། །ཚིག་རྒྱན་གཉིས་དང་སྡུད་པར་འགྱུར། །ཞེས་པ་ནི་མི་འཐད་
པར་སེམས་ཏེ་འབྲེལ་སྒྲའི་ཕྲད་ལྔ་ལ་གང་གི་ཨ་ལཱི་དབྱི་དགོས་པ་བསྟན་མེད་པའི་ཕྱིར”
ཞེས་པ་ལ། «དཔྱད་ལན》དུ་བརྟགས་པ་མཐའ་བཟུང་གིས་དྲི་བ་གཉིས་བཀོད་པ་འདི་
ལྟ་སྟེ། “ཐོན་མིས་དེ་སྐད་ཟེར་བ་མི་འཐད་ཟེར་རམ། ཡང་ན་གསུངས་དགོས་པ་དེ་
མ་གསུངས་པས་མི་འཐད་ཟེར། ཀྱང་འང་ཡང་གསུམ་དེ་ཨ་ལི་ཕྱིས་ནས་གཉིས་པ་སྦྱར་
བའང་ཡིན་ལ། ཚིག་རྒྱན་གཉིས་དང་སྡུད་པའི་དོན་དུའང་འགྱུར་བས་ཅིའི་ཕྱིར་མི་
འཐད” ཅེས་ ཟེར་ རོ། ། ཁྱོད་ཀྱིས་ སྔ་ ཕྱིའི་ ཚིག་ ལ་ཅུང་ ཟད་ ཞིབ་ ལྟོས་ བྱས་ ཡོད་ ན།
“ཐོན་མིས་དེ་སྐད་གསུངས་པ་དེ་མི་འཐད” ཅེས་པའི་དོན་དུ་འཁྲུལ་འགྲོ་བའི་གནས་
མེད་ དེ། “ཕྲད་ གང་ གི་ ཨ་ ལཱི་ དབྱི་ དགོས་ པ་ བསྟན་ མེད་ པའི་ ཕྱིར” ཞེས་ དང་།
“འདིའི་སྐོར་ལ་ཞིབ་ཆ་མ་བཏོད་པ་ནི་ཤིན་ཏུ་ནས་ཀྱང་མི་རིགས་པར་སེམས”ཞེས་མི་
འཐད་ཅེས་པའི་རྒྱུ་མཚན་གསལ་བར་བསྟན་ཡོད་པའི་ཕྱིར། “ཡང་གཉིས་པ་ལྟར་ན།
གང་དང་རྒྱུང་ལྟ་བུ་རྒྱན་སྡུད་དུ་མི་འགྲོ་བར་མ་བསྟན་པས་མི་འཐད་ཅེ་ན། དེའང་སྐྱོན་
དུ་མི་འགྱུར་ཏེ”ཞེས་ཟེར་རོ་གོང་དུ་དང་པོ་གཉིས་ལ་དང་པོ་མཐུན་ནས་དེ་དག་ཨི་སྦྱར་
འབྲེལ་བའི་ས། ཞེས་པའི་བར་གྱི་ཚིག་རྐང་ལྔས་འབྲེལ་སྒྲ་ལྔ་དང་དེའི་ཐོབ་ཐང་བཅས་
བསྟན་པའི་མཇུག་ཐོགས་དེར། ཨ་ལི་ཕྱིས་ནས་གཉིས་པ་སྦྱར། །ཞེས་པའི་ཚིག་དེ་བྱུང་
བས་ན། གོང་དུ་བཤད་མ་ཐག་པའི་འབྲེལ་སྒྲ་ལྔ་པོ་དེར་ཨ་ཕྱིས་ང་སྦྱར་གྱི་ཆོ་ག་དེ་
འཇུག་པ་ཚིག་ཟིན་གྱི་དོན་དུ་སོང་ཡོད་དེ། ཆོ་ག་དེ་འབྲེལ་སྒྲའི་ཕྲད་ལྔ་ལས་གང་ལ་
འཇུག་ དང་། གང་ ལ་ མི་ འཇུག་ པའི་ ཁྱད་ པར་ གོང་ འོག་ ཀུན་ ཏུ་ མ་ ཕྱེ་ བའི་ ཕྱིར།།
གསལ་ཁ་དེ་མ་བྱས་ན་ནོར་འཁྲུལ་གཞན་ཞིག་ཀྱང་འབྱུང་སྲིད་དེ། རྒྱན་སྡུད་ཀྱི་ཐོབ་
ཐང་མི་འདྲ་བའི་ཁྱད་པར་ལོགས་སུ་བསྟན་མེད་པའི་ཕྱིར། ཐེ་ཚོམ་མི་ཆོད་ཅིང་ངེས་པ་
བསྐྱེད་མི་ནུས་པ་དེ་ཡང་ཚིག་གི་སྐྱོན་དུ་མི་འགྱུར་ཟེར་ན། ཐེ་ཚོམ་གཅོད་ཅིང་མ་ངེས་
པ་སེལ་བ་ཚིག་གི་ཡོན་ཏན་མ་ཡིན་པར་ཐལ། ཐེ་ཚོམ་མི་ཆོད་པ་དང་དོན་ངེས་མི་ནུས་
པ་ཚིག་སྐྱོན་མ་ཡིན་པའི་ཕྱིར། འདོད་ཟེར་ན། ཐེ་ཚོམ་གཅོད་ཅིང་མ་ངེས་པ་སེལ་བ་
ཚིག་གི་ཡོན་ཏན་ཡིན་པར་ཐལ། དེ་སངས་རྒྱས་ཀྱི་གསུང་གི་ཡོན་ཏན་གྱི་ཡན་ལག་ཡིན་
པའི་ཕྱིར། ཚིག་དེ་ལ་ཐེ་ཚོམ་མི་ཆོད་པ་དང་དོན་ངེས་མི་ནུས་པའི་སྐྱོན་མེད་ཟེར་ན།
འོ་ན་ཁྱོད་ཀྱིས་མཁས་པའི་དགོངས་འགྲེལ་དང༌། བླ་མའི་མན་ངག་གང་ལ་ཡང་མ་
བརྟེན་པར། ཚིག་རྐང་དེ་གཉིས་ཀྱི་སྟེང་ནས་འབྲེལ་སྒྲ་ལྔ་པོ་དེ་ལས་གང་ལ་ཨི་ཕྱིས་ང་
328



སྦྱར་གྱི་ཆོ་ག་འཇུག་པ་དང་། དེ་དང་དེའི་ཡི་གེའི་ཐོབ་ཐང་ཡང་ངེས་ནུས་པར་ཐལ།
ཚིག་དེ་ལ་ཐེ་ཚོམ་གཅོད་ཅིང་མ་ངེས་པ་སེལ་བའི་ཡོན་ཏན་ཚང་བའི་ཕྱིར། འདོད་ཟེར་
ན། ལུང་རིགས་ཉམས་མྱོང་འཇིག་རྟེན་གྲགས་པ་ཀུན་དང་འགལ་བའི་འགལ་ཁུར་ཆེན་
པོའོ། །“གཞུང་རྩ་བའི་ཚིག་ཡིན་ཕྱིན་དོན་གྱི་ཁྱད་པར་མཐའ་དག་ཚིག་ཟིན་དུ་ཡོད་
དགོས་ པའི་ རྒྱུ་མཚན་ཅི་ཡོད” ཟེར། དེ་ཡོད་དགོས་པའི་རྒྱུ་མཚན་ཡོད་པར་ ཐལ།
ཚིག་དེ་རིགས་ཤུགས་བསྟན་ཡིན་ན། བུམ་པ་ཞེས་པའི་སྒྲ་ལ་ཡང་ཀ་བ་ཤུགས་བསྟན་དུ་
བཞག་ན་ལོས་ཆོག འདོད་ན། ཀ་བ། བུམ་པ་ཞེས་པའི་ཚིག་གི་ཤུགས་བསྟན་མ་
ཡིན་པར་ཐལ། བུམ་པ་ཞེས་པའི་ཚིག་གི་ཤུགས་སམ་ནུས་པ་ལས་ཀ་བ་རྟོགས་མི་ནུས་
པའི་ཕྱིར། ལན་ཡོད་དམ། “གལ་ཏེ་དེ་ལྟར་མི་གསལ་བ་མཐའ་དག་མི་གསལ་བར་
འཛིན་དགོས་ན། རྒྱ་བོད་ཀྱི་མཁས་པ་དུ་མས་བརྩམས་པའི་གཞུང་རྩ་བ་ཐམས་ཅད་མི་
འཐད་པ་ཉིད་དུ་མི་འགྱུར་རམ”ཟེར། རྒྱ་གར་དང་བོད་ཀྱི་མཁས་པས་བརྩམས་པའི་
གཞུང་ཐམས་ཅད་ལ་རང་གི་ངོས་སྐལ་གྱི་བརྗོད་བྱའི་དོན་གསལ་བར་སྟོན་མི་ནུས་པའི་
སྐྱོན་དེ་འདྲ་ཡོད་ཟེར་བ་ཧར་གཏམ་ ཐལ་ཆེ་སོང་། ཐམས་ཅད་ཕར་ཞོག་དེ་འདྲ་རེ་
གཉིས་ཡོད་ན་ཁྱོད་ཀྱིས་སྟོན་དགོས། གལ་ཏེ་སྐྱོན་དེ་འདྲ་ཡོད་ན། རྒྱ་གར་དང་བོད་
ཀྱི་མཁས་པས་མི་ཚད་དེའི་སྟེང་དུ་རྒྱ་ནག་དང་རྒྱ་སེར་གྱི་མཁས་པ་སྟོང་ཕྲག་བརྩེགས་ཀྱང་
སྐྱོན་དེ་སྐྱོན་ལོས་ཡིན། རྨ་དེ་སྤྲང་པོའི་མགོ་ན་ཡོད་ན་རྨ་དང་། རྒྱལ་པོའི་མགོ་ན་
ཡོད་ན་རྒྱན་དུ་ག་ལ་འགྱུར། ཡང“འཁྲུལ་གཞི་ཆེ་བའི་རྒྱུ་མཚན་གྱིས་གསལ་ཁ་བཏོད་
དགོས་པ་ལ་དེ་བཏོད་མེད་པས་སྐྱོན་དུ་འགྱུར་རོ་ཟེར་ན། འོ་ན་ཐོན་མིས་གཞུང་
བརྩམས་ནས་ད་ཕན་ལོ་ཆིག་སྟོང་ལྷག་གི་རིང་ཚིག་འདི་ལ་འཁྲུལ་ནས་གང་དང་གྱང་རྒྱུན་
སྡུད་དུ་རྒྱག་མཁན་ཅི་ཙམ་བྱུང་ཡོད་པ་ཤོད་ཅིག”ཟེར། ཤོ་རྒྱག་དང་ཁྱི་ལ་དབྱུག་པས་
རྒྱག་སོགས་ཚོར་མྱོང་མོད། ཕྲད་རྒྱག་ཅེས་པ་ཚོར་མ་མྱོང་ཡང་། ལོ་སྟོང་ཕྲག་ལྷག་གི་
རིང་ལ་སའི་གོ་ལའི་སྟེང་འདིར་བྱིས་པ་སེམས་མེད་ཡན་ཆད། རྒན་པོ་ཧོན་ལོག་མན་ .
ཆད། བོད་སྐད་བོད་ཡིག་ མི་ ཤེས་ པའི་ རྒྱུ་དང་ སོག་པོའི་ སློབ་ གཉེར་བ་ཚུན་ཆད།།
གང་དང་གྱང་གཉིས་རྒྱན་སྡུད་དུ་ནོར་མི་སྲིད་པར་ཁ་ཚོན་གཅོད་མཁན་གྱི་གང་ཟག་ཡིན་
པས། ཚིག་གི་སྟེང་དུ་ནོར་འཁྲུལ་ག་ལ་འབྱུང་སྟེ་འཁྲུལ་སྙམ་པ་རྨི་ལམ་དུ་ཡང་མི་འབྱུང་
ངོ༌། །
ལོ་ཆིག་སྟོང་རིང་ལ་གང་དང་བྱུང་རྒྱུན་སྡུད་ཀྱི་ཕྲད་དུ་འཇུག་མི་འཇུག་ཐེ་ཚོམ་སྐྱེ་
མཁན་ཅི་ཙམ་ཡོད་གྲངས་ཀ་ཐག་གཅོད་མི་ཐུབ་ཀྱང་། དེ་འདྲའི་གང་ཟག་ཡོད་སྲིད་པ་
དང་ཡོད་ངེས་པ་ཁོ་ཐག་ཡིན་ཏེ། བོད་ཡིག་སློབ་པའི་གང་ཟག་ཐམས་ཅད་ཆོས་དོན་
་ 329
.



ངེས་ཚིག་སྤོབས་པ་སོ་སོར་ཡང་དག་རིག་བཞི་ཐོབ་པའི་གང་ཟག་ཤ་སྟག་མ་ཡིན་པའི་ཕྱིར་
དང་། འགྲེལ་བྱེད་རྣམས་ཀྱིས“ཀྱང་འང་ཡང་གསུམ་རྒྱན་སྡུད་དེ”ཞེས་གསུངས་པ་ལ་
རྒྱུ་མཚན་དང་དགོས་པ་ཡོད་པའི་ཕྱིར། རྟགས་དང་པོ་མ་གྲུབ་ན། བོད་ཡིག་སློབ་
གཉེར་བྱེད་པའི་གང་ཟག་ཐམས་ཅད་སོ་སོར་ཡང་དག་རིག་བཞི་ཐོབ་པའི་གང་ཟག་མ་
ཡིན་པར་ཐལ། དེ་ཐམས་ཅད་བྱང་སེམས་ས་དགུ་པ་ཐོབ་པ་ཤ་སྟག་མ་ཡིན་པའི་ཕྱིར་
དང༌། མང་ཤོས་སོ་སྐྱེས་ཕལ་པ་ཡིན་པའི་ཕྱིར་དང༌། སོ་སྐྱེས་ལ་ཚིག་དོན་ལ་འཁྲུལ་
པའི་འཁྲུལ་ཤེས་ཡོད་པའི་ཕྱིར། རྟགས་གཉིས་པ་མ་གྲུབ་ན། སུམ་རྟགས་ཁྲིད་མཁན་
དགེ་རྒན་རྣམས་ཀྱིས། ཀྱང་འང་ཡང་གསུམ་རྒྱན་སྡུད་དེ། །ཞེས་ཡི་གེར་བཏབ་ཅིང་ཁ་
ནས་བཤད་པ་ལ་དགོས་པ་ཡོད་དེ།། དེ་དོན་ལྡན་གྱི་ཚིག་ཡིན་པའི་ཕྱིར། དོན་ལྡན་གྱི་
ཚིག་ལ་དགོས་པ་ཡོད་པས་ཁྱབ་པའི་ཕྱིར་དང་། བྱིས་པས་ནུ་མ་ནུ་བ་དང་། བུད་
མེད་ཀྱི་བུ་བཙའ་བ་ལྟ་བུ་མ་བསླབ་ཀྱང་ཤེས་པའི་བྱ་བ་རྣམས་བསྟན་བཅོས་བརྩམས་ནས་
སློབ་མི་དགོས་པའི་ཕྱིར་རོ། །ཡང་དཔེ་སླ་མོ་ཞིག་གི་སྟེང་ནས་ཁྱོད་ལ་འདི་ལྟར་ངེས་པར་
བྱ་སྟེ། ཁྱོད་རང་ཐོག་མར་སུམ་ཅུ་པ་སློབ་པའི་ཚེ། རྒྱུན་སྡུད་མ་བསླབ་གོང་ནས་རྒྱུན་
སྡུད་ཀྱི་ཕྲད་ཀྱང་འང་ཡང་ཡིན་ལ་གང་བྱུང་མིན་པ་ཤེས་སམ། ཤེས་ན་ཇི་ལྟར་ཤེས་པ་
ཡིན། མི་ཤེས་ན་ཁྱོད་ཀྱིས་ཐོག་མར་རྒྱན་སྡུད་ཅེས་པའི་ཐ་སྙད་དེ་ཚོར་བའི་ཚེ། རྒྱན་
སྡུད་ཀྱི་ཕྲད་དེ་གང་ཡིན་ནམ་སྙམ་པའི་ཐེ་ཚོམ་སྐྱེ་རྒྱུ་ཨེ་ཡོད། ཡོད་ན་སྐབས་དེར་ད་
དུང་ཀྱང་འང་ཡང་གསུམ་དེ་རྒྱན་སྡུད་ཀྱི་ཕྲད་ཡིན་པ་མ་ངེས་པས། གང་དང་གྱུང་
སོགས་སྒྲ་གང་རུང་ཞིག་བློ་ངོར་ཤར་ནས་དེ་ཨེ་ཡིན་འདི་ཨེ་ཡིན་སྙམ་པའི་རྟོག་པ་སྐྱེ་རྒྱུ་ཨེ་
ཡོད། ཡོད་ན་ལོ་སྟོང་ཕྲག་ཕར་ཞོག་ལོ་ཉི་ཤུ་སུམ་ཅུ་འདིའི་ནང་དུ་ཡང་གང་བྱུང་རྒྱན་
སྡུད་དུ་འཁྲུལ་མཁན་གཅིག་བྱུང་བ་མིན་ནམ། ཡང་དཔེར་ན། ཐོག་མར་སུམ་ཅུ་པ་
སློབ་སྐབས། ཨ་ལི་ཕྱིས་ནས་གཉིས་པ་སྦྱར་ཞེས་པའི་མཚམས་དེར་ཐོན་ཚེ། འགྲེལ་
པ་ལ་ཡང་མ་བལྟས། དགེ་རྒན་གྱིས་ཀྱང་ངོ་སྤྲོད་མ་བྱས་པར་ཚིག་དེ་མཐོང་འཕྲལ།
ཨ་ལི་ཕྱིས་ནས་ང་སྦྱར་ས་ཀྱི་འི་ཡི་གསུམ་ཡིན་པ་དང༌། གི་གྱི་མ་ཡིན་པར་ཤེས་ཨེ་ཐུབ།
མི་ཐུབ་ན་ཚིག་གི་གོང་དུ་འབྲེལ་སྒྲ་ལྔ་ཐོབ་ཐང་བཅས་བཤད་མ་ཐག་པ་ཡིན་པས་དྲན་
ཡུལ་ན་ཡོད་པ་དང་། དབྱི་སྦྱོར་གྱི་ཆོ་ག་འཇུག་ས་དང་མི་འཇུག་ས་སོ་སོར་མ་ཕྱེ་བས་གི་
གྱི་ལའང་ཆོ་ག་དེ་འཇུག་གམ་སྙམ་པའི་དོགས་པ་སྐྱེ་རྒྱུ་ལོས་ཡོད། དོགས་པ་དེ་གསར་
སློབ་ཀུན་ལ་སྐྱེ་སྲིད་པ་ཞིག་ཡིན་པ་རང་གི་ཉམས་མྱོང་སྟེང་ནས་ངེས་ཐུབ་པས། ལོ་སྟོང་
ཕྲག་ལྷག་གི་རིང་ལ་དེ་འདྲའི་དོགས་པ་སྐྱེ་མཁན་སུ་ཡོད་ཅེས་འདྲི་ག་ལ་དགོས་ཤིང་བཤད་
ཀྱང་ག་ལ་དགོས། ཡང “ བརྡ་སྤྲོད་རིག་པར་སྤྱོད་སྦྱོང་བྱེད་པའི་ཚེའང་རང་རང་གི་
330



སྐད་ལ་གྲགས་པའི་རྒྱན་སྡུད་ལ་སོགས་ཕྲད་ཀྱི་ཡི་གེ་རྣམས་གང་ཡིན་སྙམ་དུ་རྟོག་དཔྱོད་
བྱེད་པ་ལས། འཇིག་རྟེན་ན་མ་གྲགས་པའི་གང་དང་གྱང་ལྟ་བུ་རྣམས་སྐབས་ཐོབ་ཀྱི་
ཕྲད་དུ་ཇི་ལྟར་འཁྲུལ”ཟེར། འོ་ན། རྩ་བར། དང་པོ་གསུམ་པ་བཞི་བ་ཡི། །མས་
གཉིས་དྲུག་པའི་གསུམ་པ་དང་། །བདུན་པ་ལ་ནི་ཤ་མ་གཏོགས། །རྗེས་འཇུག་ཡི་གེ་བཅུ་
རུ་འདོད། ། ཅེས་གསུངས་པ་ལ་དགོས་པ་མེད་པར་ཐལ། མིང་གཞི་གཞན་དག་རྗེས་
འཇུག་ཏུ་འགྱུར་བ་བོད་སྐད་བོད་ཡིག་ལ་མ་གྲགས་པའི་ཕྱིར། མིང་གཞི་གཉིས་སམ་
གསུམ་སྦྲེལ་ལམ། །དེ་ལ་དབྱངས་ཀྱི་བཞི་ལྡན་ཡང་། །གང་དུའང་འཇུག་མིན་སྦྱར་་་
བའང་མིན། །ཞེས་པའང་དོན་མེད་ཀྱི་འཆལ་གཏམ་ཡིན་པར་ཐལ། སྔོན་འཇུག་དང་
རྗེས་འཇུག་བསལ་བའི་ལྷག་མ་མིང་གཞི་ཉི་ཤུ་པོ་དེ་དོན་སྟོན་པའི་ཡི་གེའི་སྡེབ་སྦྱོར་དུ་
འགྱུར་མི་འགྱུར་གྱི་ཐེ་ཚོམ་མི་སྐྱེ་བའི་ཕྱིར། དེར་ཐལ། མིང་གཞི་རྐྱང་པ་ཡི་གེའི་སྡེབ་
སྦྱོར་དུ་གྲུབ་པ་འཇིག་རྟེན་ལ་མ་གྲགས་པའི་ཕྱིར། བསྡུས་གྲྭ་བ་རྣམས་ཀྱིས་རི་བོང་ལ་རྭ་
ཡོད་མེད་རྩོད་པ་ལ་ཡང་དགོས་པ་མེད་པར་ཐལ། འཇིག་རྟེན་ན་གྲགས་པའི་བ་ལང་གི་
རྭ་རིང་ཐུང་ཕྲ་སྦོམ་ཅི་འདྲ་ཡིན་ཞེས་རྟོག་དཔྱོད་བྱེད་པ་ལས། འཇིག་རྟེན་ན་མ་གྲགས་
པའི་རི་བོང་གི་རྭ་བ་ལང་གི་ རྭར་ཇི་ལྟར་འཁྲུལ་ཏེ་འཁྲུལ་མི་སྲིད་པའི་ཕྱིར། ལན་
འདེབས་རྒྱུ་ཡོད་ན་ཁྱོད་ལ་མཆོག་སྦྱིན་པར་བྱའོ། །
ནི་སྒྲའི་ཐད་ལ། 《གནད་དཔྱད》དུ། “རྒྱལ་བ་ཤཱཀྱ་ཐུབ་པ་ནི་རྣམ་འདྲེན་
སྟོང་ལས་སྙིང་སྟོབས་ཕུལ་དུ་བྱུང་ངོ”སོགས་སྔོན་གྱི་སུམ་འགྲེལ་མང་པོ་ཞིག་གི་དཔེར་
བརྗོད་དྲངས་ནས། “འོན་ཏེ་འདི་འདྲའི་དགར་གཞི་ལས་དགར་བྱ་ལོགས་སུ་དགར་
ཐུབ་པའི་སྒྲ་ནི། ནི་སྒྲ་ཡིན་ནམ་ལས་སྒྲ་ཡིན”ཞེས་པ་ལ། 《དཔྱད་ལན》དུ། “ཁོ་
བོས་ནི་གཉིས་ཀ་ཡིན་པར་འདོད་དེ། བརྣན་པའི་ཚུལ་གྱིས་དགར་བ་ནི་ནི་སྒྲ་ལ་ལྟོས་
ཤིང༌། དགར་བ་ཙམ་ནི་ལས་ཀྱིས་བསྟན་པས་སོ”ཞེས་ཟེར་རོ། འོ་ན། དེ་སྒྲ་ཡང་
དགར་བ་ལ་འཇུག་པར་ཐལ། སྟོན་པ་མཆོག་དེ་རྣམ་འདྲེན་གཞན་ལས་ཁྱད་དུ་་་་
འཕགས་ལྟ་བུའི་དགར་ཚིག་ཏུ་དེ་སྒྲ་ཡོད་པའི་ཕྱིར། འབྲེལ་སྒྲ་ཡང་དགར་བའི་དོན་
སྟོན་པར་ཐལ། གསུང་གི་མཛད་པ་མཛད་པ་གཞན་ལས་མཆོག་ཡིན་ནོ། ལྟ་བུའི་
དགར་ཚིག་ ཏུ་འབྲེལ་སྒྲ་ཡོད་པའི་ཕྱིར། ལ་སྒྲ་ཡང་དགར་བའི་དོན་སྟོན་པར་ ཐལ།
ལྟོ་དོན་དུ་གཉེར་བ་ལ་མི་ལས་དུད་འགྲོ་མཁས། ། ལྟ་བུའི་དགར་ཚིག་ཏུ་ལ་སྒྲ་ཡོད་པའི་
ཕྱིར། ཡང་སྒྲ་ཡང་དགར་བ་ལ་འཇུག་པར་ཐལ། བ་ལང་བླུན་ཡང་སྟོབས་ཤུགས་མི་
ལས་ཆེ། ལྟ་བུའི་དགར་ཚིག་ཏུ་ཡང་ སྒྲ་ཡོད་པའི་ཕྱིར། ཅན་ སྒྲ་ཡང་དགར་བར་
འཇུག་པར་ཐལ། བླུན་པོ་སྤྱི་བརྟོལ་ཅན་མཁས་པ་ལས་ཕོད་པ་ཆེ། ལྟ་བུའི་དགར་
331



ཚིག་ཏུ་ཅན་སྒྲ་ཡོད་པའི་ཕྱིར། འདོད་ཟེར་ན། དེ་སྒྲ་དང་འབྲེལ་སྒྲ་སོགས་དགར་
བའི་དོན་སྟོན་པ་མ་ཡིན་པར་ཐལ། དགར་བྱེད་ཀྱི་ཚིག་གི་ནུས་པ་ལས་སྒྲ་ཁོ་ན་ལ་ཡོད་
པའི་ཕྱིར། དེར་ཐལ། ཚིག་དེ་དག་གི་དེ་སྒྲ་དང་འབྲེལ་སྒྲ་སོགས་མེད་ཀྱང་ལས་སྒྲ་
ཡོད་ན། དགར་བའི་དོན་སྟོན་ནུས་ཤིང་། ལས་སྒྲ་མེད་ན་དེ་སྒྲ་སོགས་ཀྱིས་དགར་
བའི་དོན་སྟོན་མི་ནུས་པའི་ཕྱིར། དཔེ་འདི་འདྲའི་སྟེང་ནས་ངེས་ཨེ་ཐུབ། བཅུ་ཕྲག་
རིག་གནས་སྨྲ་བའི་དགེ་བའི་བཤེས་གཉེན་དམུ་དགེ་བསམ་གཏན་ཚང་གི《སུམ་རྟགས་
འགྲེལ་པ་བློ་གསལ་འཇུག་ངོགས》སུ། བུམ་པ་ནི་ཀ་བ་ལས་གཞན་ནོ། ལྟ་བུ་འགྲེལ་
པ་སྔ་མ་དག་ལས་འདི་ལྟར་བཤད་མོད། ནི་མ་སྦྱར་ན་ཡང་ལས་དགར་ཚིག་ཡིན་པས་
དཔྱད་གཞི་ཡོད་དོ། ཞེས་དང་། མཁས་དབང་ཚེ་ཏན་ཞབས་དྲུང་ཚང་གི་སུམ་་་
རྟགས་རྒྱུས་འགྲེལ《ཐོན་མིའི་ཞལ་ལུང་》ལས། གསེར་བུམ་ནི་ཟངས་བུམ་ལས་རྒྱུ་
བཟང་། ལྷ་ནི་མི་ལས་བཟང་། ཞེས་བཀོད་པ་གཉིས་ལ་མེར་གེན་མཁན་པོ་ན་རེ།
དེ་ནི་མ་གོ་བ་ཆེན་པོ་སྟེ། དེ་དག་ནི་ལས་སྒྲ་ཁོ་ནའི་ནུས་པས་བཀར་བའི་ཕྱིར། མ་
གྲུབ་ན། དེ་དག་ལ་ལས་སྒྲ་མ་སྦྱར་ན་འབྲེལ་མེད་ཅིང་། ནི་བསུབས་ཚེ་བརྗོད་བདེ་
བའི་ཕྱིར་རོ། ཞེས་བཤད་དེ། བདེན་པ་ལྟར་སྣང་ངོ༌། །ཞེས་གསུངས་ཡོད་པ་སོགས་
མཐོང་ཐོས་ཀྱི་ཡུལ་དུ་མ་འགྱུར་བའམ། རྒྱུ་མཚན་མི་ཆེ་བསམ་པ་གང་རུང་ལས་མ་
འདས་ཤིང་། སྔ་མ་ཡིན་ན་ཁག་མེད་ཅིང་། ཕྱི་མ་ཡིན་ན་གནོད་བྱེད་སྟོན་དགོས་ཏེ།
མདོ་མེད་དང་སྒྲོ་སྐུར་སོགས་ཀྱི་ཚིག་ཟུར་གྱིས་སྨད་པས་ཅི་ཡང་མི་ཡོང་ངོ༌། །《གནད་
དཔྱད»དུ། “ནི་སྒྲ་ཡིན་ན་ནས་ལས་ཀྱི་སྒྲ་མེད་པར་ནི་སྒྲ་རྐྱང་པས་དགར་བ་སྟོན་པའི་
དཔེར་བརྗོད་ཅིག་འཇོག་འོས་ཀྱང་། དེ་འདྲ་འཇོག་རྒྱུ་མ་རྙེད་པའི་རྒྱུ་མཚན་ཅི་ཡིན”
ཞེས་པ་ལ། དཔྱད་ལན་དུ། “དེའང་མཁས་དབང་དེ་དག་གིས་དཔེར་བརྗོད་འཇོག་
རྒྱུ་མ་རྙེད་པ་མིན་ཏེ། དེ་ནི་དཔེར་བརྗོད་འགའ་ཞིག་སྟེང་ནས་དགར་བ་ཟེར་བ་དེ་ཅི་
འདྲ་ཞིག་ཡིན་པ་གོ་བ་ཙམ་གྱིས་གོ་ནུས་པར་དགོངས་ཏེ། དཔེར་བརྗོད་དེ་ཙམ་ལས་མ་
མཛད་པའི་ཕྱིར་རོ” ཞེས་ཟེར་རོ། །ཙམ་སྒྲ་སྔ་མ་དེ་ཅི་གཅོད། དེ་འདྲའི་ཚིག་སྐྱོན་
བཏུས་པས་ཚར་རྒྱུ་མེད། ནི་སྒྲ་རྐྱང་པས་དགར་བ་སྟོན་པའི་དཔེར་བརྗོད་འཇོག་རྒྱུ་མ་
རྙེད་པ་ལོས་ཡིན། རྙེད་ན་དེ་འདྲའི་དཔེར་བརྗོད་འཐད་ལྡན་འཇོག་པ་སྐབས་སུ་་་
བབས་པའི་ཕྱིར། ཡང“ཕྲན་གྱི་བསམ་ཚོད་ལ་དགར་གཞི་དངོས་སུ་གསལ་མིན་ཇི་ལྟར་
ཡིན་རུང༌། ཕྲད་གང་གིས་དགར་གཞི་གཞན་ཞིག་ལས་ཁྱད་པར་འབྱེད་པའི་ནུས་པ་
ཞིག་འདོན་ཐུབ་པ་དེ་ལ་དགར་བ་ལ་འཇུག་པ་ཞེས་ཟེར་ལ”ཟེར། ཕྲད་ཀྱི་ནུས་པ་དེ་
དོན་གྱི་སྟེང་དུ་གྲུབ་ཡོད་མེད་ལྟ་བ་ལས། རང་གིས་བསམ་ཚོད་ཙམ་གྱིས་ག་ལ་རུང་།
332



“དགར་གཞི་དངོས་སུ་གསལ་མིན་ཇི་ལྟར་ཡིན་རུང”ཟེར་བ་ཡང་མི་འཐད་དེ། སྐབས་
འདིའི་དགར་བ་ཞེས་པ་དགར་གཞི་དང་དགར་ཆོས་གཉིས་སྒྲས་ཟིན་དུ་ཐོན་པ་ཞིག་
དགོས་ཏེ། སྔ་འགྲེལ་འཐད་ལྡན་དག་ཏུ་ཡང་དེ་ལྟར་གསུངས་ཤིང་དོན་ལ་ཡང་དེ་འདྲ་
ཞིག་མིན་ཐབས་མེད་དེ། གཞན་དུ་ན་རྗོད་བྱེད་ཀྱི་སྒྲ་ཡོད་ཚད་ལ་དགར་བའི་སྒྲ་ཞེས་
བཏགས་ན་ལོས་ཆོག དེ་ལྟར་བཏགས་ཆོག་པར་ཐལ། སྒྲ་ཐམས་ཅད་ལ་རང་མ་ཡིན་
པ་ལས་དགར་བའི་ནུས་པ་རེ་ཡོད་པའི་ཕྱིར། དེར་ཐལ། བུམ་པ་ཞེས་པའི་སྒྲ་དེ་བུམ་
པ་མ་ཡིན་པ་ལས་དགར་བ་དང་། ཤིང་ཞེས་པའི་སྒྲ་དེ་ཤིང་མ་ཡིན་པ་ལས་དགར་བ་
ཡིན་པའི་ཕྱིར། མ་གྲུབ་ན། དེ་དག་རྗོད་བྱེད་ཀྱི་སྒྲ་ཡིན་པ་གང་ཞིག་རྗོད་བྱེད་ཀྱི་སྒྲ་
ལ་སེལ་འཇུག་གིས་ཁྱབ་པ་ཕྱོགས་གླང་ཆོས་གྲགས་ཀྱི་དགོངས་པ་ཡིན་པའི་ཕྱིར། སེལ་
འཇུག་གི་སྒྲ་དང་། གཞན་སེལ་གྱི་སྒྲ་ཞེས་པ་ཡང་། སྒྲའི་བརྗོད་བྱ་གང་ཞིག་རང་མ་
ཡིན་པ་རྣམ་པར་བཅད་ནས་རང་ཡིན་རྟོགས་པའི་དོན་ཡིན་ལ། དེ་ཡང་རང་མ་ཡིན་
པའི་དངོས་པོ་ལས་ལོགས་སུ་ཕྱེ་བའམ། ། ལོགས་སུ་བཀར་བའི་དོན་ཡིན་པའི་ཕྱིར་རོ།
གཞན་ཡང་རྗོད་བྱེད་ཀྱི་སྒྲ་ཡིན་ན་ངེས་བཟུང་གི་སྒྲ་ཡིན་པས་ཁྱབ་སྟེ། ཤིང་ཞེས་པའི་སྒྲ་
དེ་ཤིང་མིན་བཅད་པའམ་སེལ་བའི་ཆ་ནས་སེལ་བའི་སྒྲ་དང་། ཡོངས་གཅོད་དུ་ཤིང་
ངོས་བཟུང་བྱས་པས་ངོས་བཟུང་གི་སྒྲ་ཡིན་པའི་ཕྱིར། ཚད་མ་རིགས་གཏེར་ལས།
གཞན་ལས་བཟློག་ནས་དེར་འཇུག་ཕྱིར། །ཚིག་ཀུན་ངེས་བཟུང་སྙིང་པོ་ཅན ། ཞེས་
དང་། དེའི་རང་འགྲེལ་དུ། སྒྲ་སྦྱོར་བ་ཐམས་ཅད་གཞན་རྣམ་པར་བཅད་ནས་དེ་
དངོས་སུ་སྟོན་པས་ངེས་བཟུང་གི་སྒྲ་ཁོ་ན་ཡོད་པ་ཁོ་ན་སྟེ། ཞེས་གསུངས་པའི་ཕྱིར་རོ།
དེས་ན་སྐབས་འདིའི་དགར་བའི་ཚིག་ནི་ཚིག་ཟིན་ལ་དགར་གཞི་དགར་ཆོས་དངོས་སུ་
ཡོད་ཅིང་། ཕྲད་རང་སྟོབས་ཀྱིས་དགར་གཞི་དགར་ཆོས་སོ་སོར་དགར་ནུས་པའི་ཚིག་
སྦྱོར་ཞིག་ལ་གོ་དགོས་པར་ཤེས་པར་གྱིས་ཤིག《དཔྱད་ལན》དུ། “འོ་ན་མཐའ་གཅིག་
ཏུ་དཔེར་བརྗོད་མ་བཀོད་ན་མི་འཐད་སྙམ་དུ་དགོངས་པ་ཡིན་ན་འདི་ལྟར་ཏེ”ཟེར་ནས་
རང་ལ་ནི་སྒྲ་རྐྱང་པས་དགར་བ་སྟོན་རྒྱུའི་དཔེར་བརྗོད་འཇོག་རྒྱུ་རྙེད་ཁུལ་བྱས་ནས་བློ་
རྩལ་ཡོད་དགུ་སྤྲུགས་ཏེ་ཚིག་སྦྱོར་ཡ་མ་ཟུང་འགའ་ཞིག་བཀོད་འདུག་པ་དེ་དག་གཞན་
མགོ་གཅོག་བྱེད་ཀྱི་གནམ་ལྕགས་ཐོ་བར་རློམ་ཡང་། དོན་གྱིས་རང་ཁ་གཅོད་བྱེད་ཀྱི་ཇ་
རྡོ་མི་ཆེ་མི་ཆུང་ཤིན་ཏུ་རན་པ་ཞིག་རང་གིས་ཉོས་པར་སྣང་སྟེ་ལྟོས་ཤིག
“ཐོན་མི་ནི་སྲོལ་འབྱེད་མཆོག སི་ཏུ་ནི་འགྲེལ་མཛད་མཆོག སུམ་རྟགས་ནི་
བརྡ་སྤྲོད་མཆོག ནི་སྒྲ་ནི་དགར་བརྣན་མཆོག ་ ལྟ་བུ་མཆོག་དགར་དང༌། མདོ་
མེད་ནི་མི་ཡི་ཐ། སྒྲོ་སྐུར་ནི་རྩོམ་གྱི་ཐ། རང་སྨོད་ནི་ལས་ཀྱི་ཐ། རང་འདོད་ནི་
333



གཏམ་གྱི་ཐ། ལྟ་བུ་དམན་དགར་དང་། རྟོག་བཟོ་ནི་ཚན་རིག་མིན། རང་སྨོད་ནི་
ལ་རྒྱུ་མིན། ང་རྒྱལ་ནི་གཟུར་གནས་མིན། རང་ཚུགས་ནི་སྐྱོན་ཆ་མིན། ལྟ་བུ་ཐ་
དད་དུ་དགར་བའི་དཔེར་བརྗོད་ལ་སྙོན་དུ་མེད་སྙམ་མོ”ཟེར་རོ། །ཚིག་སྦྱོར་གྱི་ནང་དུ་
མཆོག་ཅེས་པའི་སྒྲ་ཡོད་ན་མཆོག་ཏུ་དགར་བ་དང་། ཐ་ཞེས་པའི་སྒྲ་ཡོད་ན་དམན་པར་
དགར་བ་དང་། དེ་གཉིས་མ་ཡིན་པའི་མིན་སོགས་ཀྱི་སྒྲ་ཡོད་ན་ཐ་དད་དུ་དགར་བ་
ཡིན་པར་རློམ་པ་སྔར་ན་མེད་པའི་མཁས་རྟགས་ཤིག་ཡིན་པར་སྣང་སྟེ། དེ་ལྟ་ན་སེང་གེ་
ནི་ང་རྒྱལ་ཆེ་ལྟ་བུ་མཐོ་བར་དགར་བ། རི་བོང་ནི་སྙིང་ཆུང་ལྟ་བུ་ཆུང་བར་དགར་བ།
རི་རྒྱལ་ནི་དཔངས་མཐོ་ལྟ་བུ་མཐོ་བར་དགར་བ། དུད་འགྲོ་ནི་ཤིན་ཏུ་བླུན་ལྟ་བུ་བླུན་
པར་དགར་བ། བུམ་པ་ནི་དངོས་པོ་ཡིན་ལྟ་བུ་དངོས་པོར་དགར་བ། ཤེས་བྱ་ནི་རྟག་
པ་ཡིན་ལྟ་བུ་རྟག་པར་དགར་བ། མེའི་མཚན་ཉིད་ནི་ཚ་ཞིང་བསྲེག་པ་ཡིན། ལྟ་བུ་ཚ་
བསྲེག་ཏུ་དགར་བ། རླུང་གི་མཚན་ཉིད་ནི་ཡང་ཞིང་གཡོ་བ་ཡིན། ལྟ་བུ་ཡང་ཞིང་
གཡོ་བར་དགར་བ། ཆོས་དུང་དཀར་པོའི་ཁ་དོག་ནི་དཀར་པོ་ཡིན། ལྟ་བུ་དཀར་
པོར་དགར་བ། དངོས་པོ་ནི་རྫས་ཡོད་ཡིན། ལྟ་བུ་རྫས་ཡོད་དུ་དགར་བ། རི་བོང་
རྭ་ནི་མེད་པ་ཡིན། ལྟ་བུ་མེད་པ་དགར་བ་སོགས་སུ་མཐའི་གསལ་བྱེད་ཀྱི་ཚིག་གི་སྟེང་
ནས་དགར་ཚིག་ཏུ་ཕྱེ་ན་བསྐལ་བའི་བར་དུ་བརྗོད་ཀྱང་བརྗོད་མི་ཚར་རོ། ། ཁྱོད་ལྟར་ན།
རང་གི་ལྟ་བ། རང་གིར་ལྟ་བ། རང་དུ་ལྟ་བ། རང་གིས་ལྟ་བ། རང་ལ་ལྟ་བ་
སོགས་དོན་སྟོན་པའི་བྱེད་ལས་མཚུངས་པར་ཐལ། ཚིག་མཐའི་སྒྲ་མཚུངས་པའི་ཕྱིར།
དེར་ཐལ། དགར་ཚིག་གི་བྱེད་ལས་མི་འདྲ་བའི་ཁྱད་པར་ཚིག་མཐའི་སྒྲ་ལས་ཕྱེ་བ་ཡིན་
པའི་ ཕྱིར། མ་གྲུབ་ན། དེར་ ཐལ། དགར་ཚིག་མཆོག་དམན་ ཐ་དད་ གསུམ།
མཆོག་དང་ཐ་དང༌། མཆོག་དམན་གྱི་ཁྱད་པར་མེད་པའི་སྒྲ་ལས་སོ་སོར་ཕྱེ་བ་ཡིན་པར་
ཁྱོད་རང་གིས་འདོད་པའི་ཕྱིར། འདོད་ན། རང་གི་ལྟ་བ། རང་གིར་ལྟ་བ་སོགས་
ཚིག་གི་གནམ་ས་ལྟ་བུའི་དོན་གྱི་ཁྱད་པར་དེ་དག་གི་དང་གིར་དང་དུ་དང་གིས་དང་ལ་
སོགས་ལས་ཁ་ཁར་ཕྱེ་བ་ཡིན་པར་ཟོག་རྫི་ཡན་ཆད་ཀྱིས་ཤེས་པའི་ཕྱིར། ད་དུང་དེའི་གོ་
བ་མ་ཤར་ན། ཁྱོད་རང་གི་དཔེར་བརྗོད་དེ་དག་གི་མཆོག་དང་ཐ་ཞེས་པའི་ཡི་གེ་དེ་
གཉིས་ཕན་ཚུན་གོ་ས་བརྗེ་ནས་ལྟོས་དང་། མཆོག་དམན་དུ་དགར་བའི་ཁྱད་ཆོས་ཡོད་
དམ་མེད་དེ་མ་ཐག་ཏུ་ཤེས་པར་འགྱུར་རོ། །ཡང“གལ་བོ་ཆེ་ལ་ནན་ཏན་དུ་བརྣན་པའི་
སྒྲ་དེས། གལ་མི་ཆེ་བའི་རིགས་ལས་འགེར་ཐུབ་བམ་མི་ཐུབ། ཐུབ་ན་དེ་ག་རང་
དགར་བ་ཡིན་ལ། མ་ཐུབ་ན་ནི་ནི་སྒྲ་སྦྱར་བ་དོན་མེད་དུ་འགྱུར་ཞིང་། གལ་བའི་
དོན་ཡང་མཚོན་མི་ནུས་པར་འགྱུར”ཟེར། དགར་བའི་ནུས་པ་ཡོད་ན་དགར་བ་ཡིན་
334



པས་ཁྱབ་ན། རྗོད་བྱེད་ཀྱི་སྒྲ་ཐམས་ཅད་དགར་བ་ཡིན་པར་ཐལ། རྗོད་བྱེད་ཀྱི་སྒྲ་
ཐམས་ཅད་ལ་རང་མ་ཡིན་པ་ལས་དགར་བའི་ནུས་པ་རེ་ཡོད་པའི་ཕྱིར། རྗོད་བྱེད་ཀྱི་སྒྲ་
ལ་སེལ་འཇུག་གིས་ཁྱབ་པའི་ཕྱིར། གོང་དུ་བཤད་པ་ལྟར་རོ། །ཡང་། ཡང་ཞིང་གཡོ་
བ་ཡིན་པས་ཁྱབ་པར་ཐལ། དགར་བའི་ནུས་པ་ཡོད་ན་དགར་བ་ཡིན་པའི་ཁྱབ་པའི་
ཕྱིར། འདོད་ན། ཡང་ཞིང་གཡོ་བ་ཡིན་པས་ཁྱབ་པར་ཐལ། དགར་བའི་ནུས་པ་
ཡོད་ན་དགར་བ་ཡིན་པའི་ཁྱབ་པའི་ཕྱིར། འདོད་ན། སྤྲིན་ཆོས་ཅན། ཡང་ཞིང་
གཡོ་བ་ཡིན་པར་ཐལ། ཡང་ཞིང་གཡོ་བའི་ནུས་པ་ཡོད་པའི་ཕྱིར། སྤྲིན་རླུང་ཡིན་
པར་ཐལ་ལོ། གཞན་ཡང་སེང་གེའི་སྟོབས་རྩལ་ཡོད་ན་སེང་གེ་ཡིན་པ་དང་། བ་ལང་
གི་བླུན་རྟགས་ཡོད་ན་བ་ལང་ཡིན་པ་དང་། མི་སྐད་སྨྲ་ཤེས་ན་མི་ཡིན་པ་སོགས་སུ་ཁས་
ལོངས་ཤིག་ མིན་ན་ཁྱོད་ཀྱི་བཤད་ཚུལ་དེ་འཐད་དཀའོ། བདག་སྒྲ་དང་དགག་སྒྲའི་
ཐད་ལ། 《གནད་དཔྱད》དུ། “གང་མིང་གི་ནི་མ་མཐའ་ན། །པུ་ལིང་ག་ཡི་སྒྲ་མེད་
པ། ། དེ་ལ་པུ་ལིང་ག་སྦྱར་ན། །བདག་པོའི་སར་ནི་ཤེས་པ་བྱ། ། ཞེས་པ་དང་། གང་
མིང་གི་ནི་ཡ་མཐའ་ན། །སྡི་ལིང་ག་ཡི་སྒྲ་མེད་པ། །དེ་ལ་སྟྲཱི་ལིང་ག་སྦྱར་ན། །དགག་པའི་
གནས་སུ་ཤེས་པར་བྱ། །ཞེས་སོགས་བྱུང་བ་ལ་དཔྱད་པར་བྱ་སྟེ”ཞེས་པ་ལ། 《དཔྱད་
ལན»དུ། “དཔྱད་ནའང་དེ་བཞིན་དུ་གྲུབ་སྟེ། མིང་གང་གི་མ་མཐར་དེ་སྔ་པུ་ལིང་
གའི་སྒྲ་སྦྱར་མེད་པ་དེ་ལ་པུ་ལིང་ག་སྟེ་སྐྱེས་པའི་རྟགས་མཚོན་བྱེད་པ་པོ་དག་སྦྱར་ན་
བདག་པོའི་དོན་སྟོན་བྱེད་དུ་མི་འགྱུར་ཞེས་འགོག་མི་ནུས་ལ། དེ་བཞིན་མིང་གང་གི་ཡ་
མཐར་སྡི་ལིང་གའི་སྒྲ་མ་མི་དག་སྦྱར་ན་དགག་སྒྲ་རུ་མི་འགྱུར་ཞེས་འགོག་ཀྱང་མི་ནུས་
པས་ཐོན་མིས་དེ་སྐད་ཟེར་བ་ལ་སྐྱོན་ཅི་ཡོད”ཟེར་རོ། དེ་ལ་དཔྱད་རྒྱུ་ལོས་ཡོད་དེ།
མིང་གང་ཡང་རུང་བའི་མ་མཐར་ཕོ་རྟགས་ཀྱི་རྐྱེན་པ་པོ་སོགས་སྦྱར་ན་བདག་སྒྲ་དང༌།
མིང་གང་ཡང་རུང་བའི་ཡ་མཐར་མོ་རྟགས་ཀྱི་རྐྱེན་མ་མི་སོགས་སྦྱར་ན་དགག་སྒྲ་ཡིན་པས་
ཁྱབ་པ་ཡོད་མེད་དཔྱད་རྒྱུ་ཡོད་པའི་ཕྱིར། ཁྱོད་ཀྱིས“མིང་གང་གི་མ་མཐར་དེ་སྔ་པུ་
ལིང་གའི་སྒྲ་སྦྱར་མེད་པ་དེ་ལ་པུ་ལིང་གའི་སྒྲ་སྦྱར་ན་བདག་པོའི་དོན་བྱེད་དུ་མི་འགྱུར་
ཞེས་འགོག་མི་ནུས་ལ”ཞེས་མིང་གང་རུང་ཞིག་གི་མཐར་སྔར་མེད་གསར་དུ་པ་པོ་སོགས་
པུ་ལིང་གའི་སྒྲ་སྦྱར་ན་བདག་པོའི་དོན་སྟོན་པའི་བདག་སྒྲ་ཡིན་པས་ཁྱབ་པ་བཅད་པ་ཡིན་
ཀྱང་ཤིན་ཏུ་མ་ཁྱབ་སྟེ། མིང་གང་ཡང་རུང་བའི་མཐར་པ་པོ་གསར་དུ་སྦྱར་ཡང་བདག་
སྒྲ་མ་ཡིན་པ་མང་དུ་ཡོད་པའི་ཕྱིར། མ་གྲུབ་ན། གཅིག་པ། གཉིས་པ། གཡས་
པ། གཡོན་པ། སྤྲིན་པ། རྟག་པ། ཡག་པ། རྩོག་པ། ཆགས་པ། རྟོགས་
པ་སོགས་དང་། བྱ་རྒོད་པོ། གཡག་རོག་པོ། དོན་པོ། ལུས་པོ། མཐུག་པོ།
335



འཇིགས་པོ། སོགས་ཀྱང་བདག་སྒྲ་ཡིན་པར་ཐལ། དེ་དག་ཕོ་སྒྲ་ཡིན་པ་གང་ཞིག
སྔར་མེད་གསར་དུ་སྦྱར་བ་ཡིན་པའི་ཕྱིར། རྟགས་དང་པོ་སླ། གཉིས་པ་མ་གྲུབ་ན་ཕོ་
སྒྲ་དེ་དག་གསར་དུ་སྦྱར་བ་ཡིན་པར་ཐལ། གཅིག གཉིས། གཡས། གཡོན།
སྤྲིན། སྟག ཡག རྩོག ཆགས། རྟོགས་སོགས་དང་། བྱ་རྒོད། གཡག་
རོག དོན། ལུས། མཐུག འཇིགས་སོགས་མིང་རྐྱང་ཚུགས་ཐུབ་ཤ་སྟག་ཡིན་
པའི་ཕྱིར། རྩ་བར་འདོད་མི་ནུས་པ་གོ་སླའོ། །ཡང“མིང་གི་ཡ་མཐར་སྡི་ལིང་གའི་སྒྲ་
མ་མི་དག་སྦྱར་ན་དགག་སྒྲ་རུ་མི་འགྱུར་ཞེས་འགོག་ཀྱང་མི་ནུས”ཞེས་ཁྱབ་པ་བཅད་པ་
ཡང་མ་ངེས་ཏེ། མིང་གང་ཡང་རུང་བའི་ཡ་མཐར་མ་མི་གསར་དུ་སྦྱར་ཡང་དགག་སྒྲ་མ་
ཡིན་པ་མང་དུ་ཡོད་པའི་ཕྱིར། མ་གྲུབ་ན། མ་མོ། མ་རྒྱུད། མ་ཞང་། མ་ལག
མ་གཞི། མ་རྩ། མ་ཆེན། མ་ཕྱི། མ་ཐོད། མ་མཐའ། མ་རབས། མ་བུ་
སོགས་དང་། མི་སྣ། མི་རིགས། མི་མོ། མི་དབང༌། མི་ཚན། མི་རབས།
མི་ཆོས། མི་ལུས། མི་རྟ་སོགས་ཀྱང་དགག་སྒྲ་ཡིན་པར་ཐལ། མིང་གི་ཡ་མཐར་མ་
མི་གསར་དུ་སྦྱར་བ་ཡིན་པའི་ཕྱིར། མ་གྲུབ་ན། དེར་ཐལ། མོ། རྒྱུད། ཞང་།
ལག གཞི། རྩ་སོགས་མིང་རྐྱང་ཚུགས་ཐུབ་པ་ཤ་སྟག་ཡིན་པའི་ཕྱིར། རྩ་བར་
འདོད་མི་ནུས་ཏེ། དེ་དག་དགག་སྒྲ་མིན་པར་རྟོགས་སླ་བའི་ཕྱིར། 《གནད་དཔྱད»
དུ། “སྤྱིར་ཕོ་རྟགས་ཀྱི་རྐྱེན་གྱིས་བདག་སྒྲ་དང་། མོ་རྟགས་ཀྱི་རྐྱེན་གྱིས་དགག་སྒྲ་
སྒྲུབ་པ་ནི་ལེགས་སྦྱར་སྐད་ཀྱི་ཐུན་མོང་མ་ཡིན་པའི་ཁྱད་ཆོས་ཏེ། དེ་དག་བོད་སྐད་དུ་
བསྒྱུར་ན་བདག་སྒྲ་ཕོ་དང་དགག་སྒྲ་མོ་ཡིན་དགོས་པའི་ངེས་པ་ཡེ་ནས་མ་མཆིས”ཞེས་པ་
ལ། 《དཔྱད་ལན》དུ། “ཕོ་མོའི་རྟགས་ཀྱིས་བདག་དགག་གི་སྒྲ་བསྟན་པ་ཡིན་ཕྱིན་
བདག་པོའི་དོན་སྟོན་ཚད་ཐམས་ཅད་ཕོ་རྟགས་ཅན་དང༌། དགག་པའི་དོན་སྟོན་ཚད་
ཐམས་ཅད་མོ་རྟགས་ཅན་ཡིན་དགོས་པར་འགྱུར་སྙམ་པའི་རྟོག་པ་དེ་དགག་བྱར་མི་
འགྱུར་རམ”ཞེས་ཟེར། བདག་པོའི་དོན་སྟོན་ཚད་ཕོ་རྟགས་ཅན་དང་། དགག་པའི་
དོན་སྟོན་ཚད་མོ་རྟགས་ཅན་ཡིན་པ་ཁོ་བོ་ཅག་གི་སྙམ་པ་ཙམ་མིན་ལ་དེ་འདྲའི་བཤད་
སྲོལ་ཚད་ལྡན་མཁས་པའི་གསུངས་ལོས་འབྱུང་བའི་ཕྱིར། དང་པོ། དངུལ་ཆུ་དྷརྨ་བྷ་
དྲའི《སི་ཏུའི་ཞལ་ལུང་》ལས། “པུ་ཞེས་པ་པ་སྡེ་དང་། ལིང་ག་ཞེས་པ་རྟགས་ཏེ།”
ཞེས་དང༌། ཚེ་ཏན་ཞབས་དྲུང་ཚང་གི《ཐོན་མིའི་ཞལ་ལུང་》ལས། “སྒྲ་དབྱངས་
ཅན་མར་ཀུ་ཙུ་ཊུ་ཏུ་པུ་སྡེ་པ་རྣམས་སོ”ཞེས་པ་ལྟར་པུ་ནི་པ་སྡེ་ལ་གོ་དགོས་པས། དེའི་
ནང་གི་པ་བ་མ་གསུམ་དང་པོ་བོ་མོ་གསུམ་སྟེ་དེ་དྲུག་ཀ་བདག་སྒྲར་འདོད་དོ། །འོ་ན་གོང་
དུ་འགྲེལ་ཚེ་པུ་རུ་ཥ་སྐྱེས་པ་དང་། ལིང་ག་རྟགས་ཅེས་འགྲེལ་བ་མ་ཡིན་ནམ། འདིར་
336



པུ་པ་སྡེ་ལ་ཇི་ལྟར་དུ་འགྲེལ་ཞེ་ན་མིང་བརྡ་གཅིག་ལ་དོན་ཐ་དད་པ་དུ་མར་འགྲེལ་བ་ནི་
མཁས་པའི་ཁྱད་ཆོས་དང༌། མཁས་པས་བཤད་ན་ཅི་ཡང་བདེན། ཞེས་པའི་དོན་
ལྟར་དངུལ་ཆུ་རིན་པོ་ཆེས“འགྲེལ་ཚུལ་འདི་ནི་སྐྱེས་པོ་དམངས་ཀྱི་ཁ་སྐད་དང་ཤིན་ཏུ་
མཐུན་པས་ན་འདིའི་རྗེས་སུ་འབྲངས་ནས་བཀྲལ་བ་ཡིན་ནོ”ཞེས་དང་། 《བློ་གསལ་
དགའ་སྟོན》ལས་ཀྱང་དེ་ལྟར་གསུངས་པ་ལས་པ་པོ་བ་བོ་མ་མོ་སོགས་པུ་ལིང་གའི་སྒྲར་
དོན་གྱིས་འགྲུབ་པའི་ཕྱིར་དང་། པྲ་ཏིའི་འགྲེལ་བར། ་ “པུ་ལིང་གར་བསྡུས་པ་ནི།
སྐྱེས་པའི་རྟགས་སམ་ཕོ་རྟགས་ཅེས་པའོ། ། རྟགས་དེ་ནི་པ་ བ་ པོ་ ཅན་རྣམས་སོ”ཞེས་
འབྱུང་བའི་ཕྱིར་རོ། །གཉིས་པ་ཡང་། «ཐོན་མིའི་ཞལ་ལུང་»ལས། སྟི་ཞེས་པ་བུད་
མེད་དང་ལིང་ག་རྟགས་ཏེ་མོ་རྟགས་ཀྱི་ཡི་གེ་གཙོ་བོ་མ་ཡིག་དང་། ཞར་ལ་བསྟན་པའི་
མི་མེད་མིན་སོགས་སྡི་ལིང་ག་སྟེ་མོ་རྟགས་ཀྱི་ཡི་གེ་སྦྱར་ན་དགག་པའི་གནས་སུ་ཤེས་པར་
བྱའོ། །ཞེས་དང་། དབྱངས་ཅན་གྲུབ་པའི་རྡོ་རྗེའི་ལྗོན་པའི་དབང་པོ་ལས། “མ་མི་
མིན་མེད་དགག་སྒྲ་སྟེ”ཞེས་འབྱུང་བའི་ཕྱིར་དང༌། མ་མི་མིན་མེད་མ་ཡིན་པའི་དགག་
སྒྲ་མེད་པའི་ཕྱིར་རོ། །《གནད་དཔྱད》དུ“བདག་སྒྲའི་ཕྲད་པ་པོ་བ་བོ་མ་མོ་ཅན་ལྡན་
མཁན་རྣམས་ཀྱི་ནང་ནས་པ་པོ་བ་བོ་བཞི་ལ་ཕོ་སྒྲ་ཞེས་བརྗོད་ཆོག་ཙམ་ལས། གཞན་པ་
རྣམས་ཕོ་སྒྲ་ཡིན་པའི་རྒྱུ་མཚན་གཏན་ནས་མེད”ཅེས་པ་ལ། 《དཔྱད་ལན》དུ“དེ་
ཐམས་ཅད་ཕོ་སྒྲ་ཡིན་པ་ཁས་བླངས་མཁན་སུ་ཡིན་རྟོག་དཔྱོད་ཅིག་མཛད་དགོས་འདུག་
སྙམ་མོ”ཞེས་ཟེར། དེ་ཐམས་ཅད་ལ་པུ་ལིང་གའི་སྒྱུར་འདོད་མཁན་གོང་དུ་དྲངས་
པའི་དངུལ་ཆུ་དྷརྨ་བྷ་དྲ་དང་། པྲ་ཏི་རིན་ཆེན་དོན་གྲུབ། ཚེ་ཏན་ཞབས་དྲུང་སོགས་
ཡིན་ལ་རྟོག་དཔྱོད་བྱེད་དགོས་ན་མཁས་པའི་གཞུང་ལུགས་དེ་དག་འགྲིག་མི་འགྲིག་རྟོག་
དཔྱོད་མཛོད་ཅིག
རྡོ་སྤྱིས་དགེ་བཤེས་རིན་པོ་ཆེས། “རྣམ་པ་ཀུན་ཏུ་ཕྱོགས་གཅིག་ལས་སྨྲ་རྒྱུ་མེད་
པའི་སྐྱེས་བུ་དེ་སངས་རྒྱས་མིན་པར་ཐག་ཆོད་ལ། སེམས་ཅན་གྱི་ནང་ནས་ག་འདྲ་ཞིག་
ཡིན་པར་བརྟག་དགོས་སོ།” གསུངས་པ་ལ་ཡང་རྟོག་དཔྱོད་ཡང་ཡང་མཛོད་ཅིག
《གནད་དཔྱད»དུ“དགག་སྒྲའི་ཕྲད་མ་མི་མིན་མེད་བཞིའི་ནང་ནས་མ་ལ་མོ་སྒྱུར་བརྗོད་
ཆོག་ པ་ ཙམ་ ལས། གཞན་ པ་ གསུམ་ ནི་ མོ་ སྒྲ་ ཡིན་ པའི་ རྒྱུ་ མཚན་ གང་ ཡང་ མེད།
འདིར་ཞིབ་ཏུ་དཔྱད་ན། དགག་སྒྲའི་ཕྲད་མ་དེ་ཡང་དགེ་བསྙེན་མ། ཆང་འཚོང་མ།
ར་མ་སོགས་ལྟ་བུའི་མིང་མཐར་སྦྱར་ཚེ་དེ་དགག་སྒྲ་མིན་ཞིང༌། མ་ཤེས། མ་བཤད།
མ་འགྲོ་ལྟ་བུ་སོགས་དགག་སྒྲ་ཡིན་མོད། དོན་དངོས་ལ་བསམ་བློ་ཞིབ་ཏུ་བཏང་ན་མོ་
ཡིན་པའི་ཚོར་སྣང་མི་བྱུང་ངོ”ཞེས་པ་ལ། 《དཔྱད་ལན》དུ། “འདི་ནི་ཁྱེད་རང་
337



གིས་ལྡི་ལིང་གའི་སྒྲས་བསྟན་པ་ཙམ་ལ་བསམས་ནས། བདག་སྒྲ་དང་དགག་སྒྲ་གཉིས་
ལ་གང་ཟག་མཚོན་དགོས་མིན་གྱི་ཁྱད་པར་ཡོད་པ་མ་རྟོགས་པར། དགག་སྒྲ་ལའང་མོ་
ཞིག་ཡིན་པའི་ཚོར་སྣང་ཡོད་དགོས་སྙམ་པ་དང་། སྒྲ་དེ་དག་གང་ལ་བསྙེག་དགོས་
པའང་མ་ངེས་པའི་ཤུགས་རྐྱེན་ཡིན་ནོ”ཞེས་ཟེར། འདིར་དགེ་བསྙེན་མ་སོགས་ཀྱི་མ་
ཡིག་སྟེང་ན་མོ་ཡི་གོ་དོན་ཞིག་ཡོད་ལ། དགག་སྒྲའི་མ་ཡིག་ལ་མོ་ཡི་གོ་དོན་གཏན་ནས་
མེད་པས་དེ་ལ་མོ་རྟགས་ཀྱི་རྐྱེན་དུ་བཏགས་པའི་རྒྱུ་མཚན་ཡོད་དམ་མེད་ཅེས་བརྟགས་པ་
ཡིན་ལ། དེ་ལྟར་བརྟགས་པ་ལ་མི་འཐད་པའི་རྒྱུ་མཚན་ཅི་ཞིག་ཡོད། ཚེ་ཏན་ཞབས་
དྲུང་ཚང་གི 《ཐོན་མིའི་ཞལ་ལུང་》ལས། “ མོ་རྟགས་ཀྱི་ཡི་གེ་གཙོ་བོ་མ་ཡིག་དང་།
ཞར་ལ་བསྟན་པའི་མི་མེད་མིན་སོགས”ཞེས་མ་ཡིག་གཙོ་བོ་བྱས་པ་དང་། གཞན་དག་
ཞར་ལ་འཇོག་པའི་དོན་གང་ལ་བསྙེགས། སི་ཏུས། “ལྡི་ལིང་གའི་སྒྲ་དངོས་ནི་མ་
དང་མོ་གཉིས་ཁོ་ན་ཡིན་པ་གོང་སྨོས་ལྟར་ལས་མོ་ཡིག་དགག་སྒྲ་ལ་མི་འཇུག་པས་འདིར་
མ་ཡིག་ཉིད་གཟུང་བར་བྱ་ཞིང”ཞེས་སྡི་ལིང་གའི་སྒྲ་དངོས་མ་དང་མོ་གཉིས་ཁོ་ན་ཡིན་
པར་གསུངས་པའི་དོན་གང་ལ་བསྙེགས། པྲ་ཏིས། “རྫི་བུད་མེད་དང་ལིང་ག་རྟགས་
ཡིན་ པས། མོ་ རྟགས་ ཀྱི་ སྒྲ་མ་ ཡིག་ མེད་ པ་ དེ་ ལ་སྦི་ ལིང་ གའི་ སྒྲ་ མ་ ཡིག་སྦྱར་ན།
དགག་པའི་གནས་ཏེ”ཞེས་མོ་རྟགས་ཀྱི་སྒྲ་ལ་མ་ཡིག་ལས་གཞན་མ་བཤད་པའི་དོན་གང་
ལ་བསྙེགས། དངུལ་ཆུ་དྷརྨ་བྷ་དྲས། “མོ་རྟགས་ཀྱི་སྒྲ་སྔར་བཤད་ཟིན་པ་མ་ཡིག་
དང་། ཞར་གྱིས་ཐོབ་པ་མི་ཡིག་གཉིས”ཞེས་མོ་རྟགས་ཀྱི་རྐྱེན་ལ་མ་ཡིག་ཆེད་དུ་བཟུང་
བའི་དོན་གང་ལ་བསྙེགས་པ་སོགས་ངེད་ཅག་གིས་མ་ངེས་པ་བདེན་མོད། དོན་གང་ལ་
བསྙེགས་དགོས་པ་ངེས་མཁན་ཁྱོད་ཀྱིས་ངེས་དགོས་པར་གདའ། ཡང་པྲ་ཏི་དགེ་བཤེས་
ཀྱིས། ། “ མ་ཡིག་ལ་མོ་རྟགས་ཞེས་བརྗོད་པ་ནི། གནས་ལ་སོགས་པའི་སྒོ་ནས་དོན་མོ་
བརྗོད་པ་ལ། སྤྱིར་མ་ཡིག་སྦྱར་བའི་རྒྱུ་མཚན་གྱིས་ཡིན་ཏེ། དཔེར་ན། ཇ་མ།
ཆང་མོ། ཇོ་མོ། བཙུན་མོ་ལྟ་བུའོ” ཞེས་གསུངས་པ་ཡང་མོ་ཡིག་དོན་གང་ལ་་་་
བསྙེགས་དགོས་པ་མ་ངེས་པའི་འོལ་ཚོད་ཡིན་ནམ། བརྡ་སྤྲོད་ཀྱི་ཐ་སྙད་མོ་རྟགས་ཀྱི་
རྐྱེན་ཞེས་པ་ཕོ་མོ་གཉིས་སུ་ཕྱེ་བའི་མོ་དང་། ཐབས་ཤེས་གཉིས་སུ་ཕྱེ་བའི་ཤེས་རབ་
དང་། དྲག་ཞན་གཉིས་སུ་ཕྱེ་བའི་ཞན་པ་དང༌། དགའ་མི་དགའ་གཉིས་སུ་ཕྱེ་བའི་
དགའ་བ་དང་གཅེས་པའི་དངོས་པོའི་མིང་མཚོན་བྱེད་ཀྱི་སྒྲའི་མཚན་མ་ཞིག་ལ་བྱེད་པ་
ལེགས་སྦྱར་དང༌། ཧྥ་རན་སི། འཇར་མན། ཨུ་རུ་སི་སོགས་འཛམ་གླིང་ཡིག་རིགས་
མང་པོའི་སྤྱི་མཐུན་གྱི་ཁྱད་ཆོས་ཤིག་ཡིན། བརྡ་སྤྲོད་སྨྲ་བ་རྣམས་ཀྱིས་མོ་རྟགས་ཀྱི་རྐྱེན་
མ་དང་མོ་གཉིས་ལ་ངོས་འཛིན་བྱེད་པ་དང་། དོན་མོ་བརྗོད་པ་སོགས་སུ་གསུངས་པའི་
338



4
རྒྱུ་མཚན་ཡང་དེ་འདྲ་ཞིག་ལ་ཐུག་ཡོད། མོ་རྟགས་ཀྱི་རྐྱེན་ཡིན་མིན་གཙོ་བོ་མོ་ཡི་གོ་
དོན་ནམ། མོ་ཡི་དོན་སྤྱི་ཞིག་བློ་ངོར་འཆར་རྒྱུ་ཡོད་མེད་ཀྱི་སྟེང་ནས་ཕྱེ་བ་ཡིན་ལ།
དེའི་གནད་ཀྱིས་དགག་སྒྲའི་མིན་མེད་མི་གསུམ་ཕར་ཞོགས་མ་ཡིག་ལ་ཡང་དེ་འདྲའི་དོན་
སྤྱི་ འཆར་ རྒྱུ་ མེད་ པས། མ་ བརྟགས་ མ་ དཔྱད་ རྒྱ་ གར་ སྐད་ ཀྱི་ གྲགས་ ཚོད་ ལྟར།
དགག་སྒྲ་ལ་མོ་རྟགས་ཀྱི་རྐྱེན་དུ་འབོད་པ་ལས། དོན་གྱི་སྟེང་ན་དགག་སྒྲ་ཡིན་ན་མོ་
རྟགས་ཀྱི་ཡི་གེ་ཡིན་པའི་རྒྱུ་མཚན་ཏིལ་ཙམ་ཡང་མེད་དེ། དགག་སྒྲ་ཡིན་ན་མོ་རྟགས་
ཡིན་པས་ཁྱབ་ན། སྐད་ཡིག་གཞན་དག་སྟེང་གི་དགག་སྒྲ་དག་ཀྱང་མོ་རྟགས་ཅན་ཡིན་
དགོས་ཏེ། དེ་དག་ཀྱང་དགག་སྒྲ་ཡིན་པའི་གཅིག་པ་ཕྱིར་རོ། ཞེས་དང་དོན་གྱི་སྟེང་
ནས་ཞིབ་ཆ་ཕྱེ་ན། གླུ་མ། ཆང་འཚོང་མ་ལྟ་བུའི་མོ་ཡི་གོ་དོན་ཡོད་པའི་མ་ཡིག་དང་།
མ་ཤེས། མ་རིག་ལྟ་བུའི་མོ་ཡི་གོ་དོན་གཏན་མེད་པའི་དགག་སྒྲ་མ་ཡིག་གཉིས་སྒྲ་དང༌
ཡིག་གཟུགས་མཚུངས་པ་ཙམ་ལས། དོན་ལ་ཁྱད་ཆེ་བས། དཔེར་ན། གྲོ་ནས་ཀྱི་
ནས་དང་། རྣམ་དབྱེ་ལྔ་པའི་མཚོན་རྟགས་ནས། སྤྱི་སྒྲའི་སུ་དང་། ལ་དོན་གྱི་སུ།
ལྗོན་ཤིང་གི་ཤིང་དང་། མཚམས་སྦྱོར་གྱི་ཕྲད་ཅིང་ཞིང་ཤིང་གསུམ་གྱི་ཤིང་བཞིན་ཐ་
སྙད་རིགས་མི་འདྲ་བར་གཏོགས་སོ་ཞེས་པར་བསྟན་པ་ཡིན་ལ། ” དེ་ནི་ཕྲད་ཀྱི་རང་
བཞིན་སྟེང་གི་ཕྲ་ཞིབ་ཀྱི་གནད་ཅིག་ཡིན་པས། རིགས་པ་ལུག་ལས་གློད་པ་རྣམས་ཀྱི་
སྤྱོད་ཡུལ་ག་ལ་ཡིན། ཡང《དཔྱད་ལན》དུ“འོ་ན་ཐོན་མིས་པུ་ལིང་ག་དང་ལྡི་ལིང་
གས་བསྟན་པའི་དགོངས་པ་གང་ལ་གཏད་ཅེ་ན། ཡི་གེ་ལ་སྦྱར་ཚེ་ཕོ་ཡིག་དང་མོ་ཡིག་
ལ་བསྙེག་དགོས་ཤིང་། མཚོན་དོན་ལ་སྦྱར་ཚེ་སྐྱེས་པ་མཚོན་བྱེད་དུ་སོང་ན་པུ་ལིང་ག
བུད་མེད་མཚོན་བྱེད་དུ་སོང་ན་སྡི་ལིང་ག དེ་བཞིན་བདག་པོའི་དོན་མཚོན་བྱེད་དུ་
སོང་ན་བདག་སྒྲ། དགག་པའི་དོན་མཚོན་བྱེད་དུ་སོང་ན་དགག་སྒྲ་ཟེར་བ་ལས་འོས་
མེད”ཅེས་ཟེར།
ཡང“སྤྱིར་བཏང་གི་ཕོ་མོའི་ཡི་གེ་ཙམ་དང་། སྡེ་པ་གང་ལ་དབྱུང་དགོས་པའི་
ཕྱོགས་སྟོན་ཙམ་ཞིག་མ་ཡིན་པར་དོན་དངོས་ཀྱི་མཛུབ་མོ་འཛུགས་ས་དེ་ནི་པ་ཡིག་དང་མ་
ཡིག་གཉིས་ལ་ཐུག་ཡོད”ཅེས་ཟེར། །
འོ་ན། བ་བོ་མ་མོ་ཅན་ལྡན་བདག་སྒྲ་མ་ཡིན་པར་ཐལ། བདག་སྒྲ་པ་ཡིག་ཁོ་ན་
ཡིན་པའི་འདོད་པ་འཐད་པའི་ཕྱིར། འདོད་ན། བ་བོ་མ་མོ་ཅན་ལྡན་བདག་སྒྲ་ཡིན་
པར་ཐལ། དེ་ཡིན་པའི་རྒྱུ་མཚན་འཐད་ལྡན་མཁས་པའི་གསུངས་དང་། སྐད་ཡིག་
གི་དངོས་པོའི་ཆོས་ཉིད་ཀྱི་སྟེང་དུ་ངེས་པའི་ཕྱིར། རྟགས་དང་པོ་མ་གྲུབ་ན།་ དངུལ་
ཆུའི«སི་ཏུའི་ཞལ་ལུང》ལས། “པ་སྡེ་ནས་འབྱུང་བའི་ཕོ་རྟགས་པ་དང༌། མོ་རྟགས་
339



མ་དང་། མ་ནིང་གི་རྟགས་པ་གསུམ་གྱི་སྒྲ་སྔར་མེད་པ་དེ་ལ་གསར་དུ་པུ་ལིང་གའི་སྒྲ་
གསུམ་པོ་གང་རུང་སྦྱར་བ་ན། དེ་ནི་བདག་པོའི་དོན་གསལ་བར་བྱེད་པའི་སར་ནི་ཤེས་
པར་བྱ་སྟེ”ཞེས་དང་། པྲ་ཏི་དགེ་བཤེས་ཀྱིས། “པུ་ལིང་ག་སྟེ་པུ་རུ་ཥ་སྐྱེས་པ་དང་།
ལིང་ ག་རྟགས་ཡིན་པས། པུ་རུ་ཥའི་རུ་དང་ཥ་ཕྱིས་ནས་པུ་ལིང་གར་བསྡུས་པ་ནི།
སྐྱེས་པའི་རྟགས་སམ་ཕོ་རྟགས་ཞེས་པའོ། རྟགས་དེ་ནི་པ་པོ་བ་བོ་ཅན་རྣམས་སོ”ཞེས་
དང༌། དབྱངས་ཅན་གྲུབ་པའི་རྡོ་རྗེས། “ན་རོ་ཡོད་མེད་པ་བ་མ། བདག་པོའི་སྒྲ་
སྟེ།” ཞེས་དང་། ཚེ་ཏན་ཞབས་དྲུང་ཚང་གི《ཐོན་མིའི་ཞལ་ལུང་》ལས། “པ་པོ་
བ་བོ་མ་མོ་སྟེ། བདག་སྒྲ་དངོས་ཀྱི་དབང་དུ་བཏང་བའི་དྲུག་དང་། བདག་སྒྲ་དང་
ཕྱོགས་མཚུངས་པའི་རིགས་སུ་གྱུར་པ། ཅན་དང་ལྡན་དང་མཁན་རྣམས་ཏེ”ཞེས་དང།
དམུ་དགེ་བསམ་གཏན་ཚང་གི«བློ་གསལ་དགའ་སྟོན》ལས། “སྐྱེས་པའི་རྟགས་སམ་
ཕོའི་རྟགས་དེ་གང་ཡིན་ཞེ་ན། སྨྲ་སྒོ་ལས། པ་བ་ཅན་ནི་བདག་པོའམ་ལྡན་པའི་དོན་
དུ་སྦྱར་བར་བྱ”ཞེས་གསུངས་པ་ལྟར། པ་བ་པོ་ཅན་བཞི་ནི་བདག་སྒྲར་འཇུག་གོ་ཞེས་
ཞ་ལུ་ལོ་ཆེན། པྲ་ཏི་དགེ་བཤེས། ལྕང་སྐྱ་རོལ་བའི་རྡོ་རྗེ་སོགས་མཁས་པ་མང་པོས་
བཞེད་དོ། ། ཞེས་དང་། 《བློ་གསལ་འཇུག་ངོགས》ལས། “བདག་སྒྲ་པ་བ་པོ་ བོ་
ཅན་ ལྡན་རྣམས་ཏེ། པ་ བ་ པོ་ བོ་ རྣམས་དོན་ ཕོ་བརྗོད་པ་ལ་གཙོ་ཆེར་སྦྱོར་བས་ན།
སྐྱེས་པའི་རྟགས་སམ་ཕོའི་རྟགས་ཞེས་བྱ་ཞིང”ཞེས་གསུངས་པའི་ཕྱིར། རྟགས་གཉིས་
པ་མ་གྲུབ་ན། དངུལ་ཆུ་དྷརྨ་བྷ་དྲ་ནས། ཚེ་ཏན་ཞབས་དྲུང་དང་དམུ་དགེ་བསམ་
གཏན་ཚང་སོགས་ལ་ཐུག་གི་བར་གྱི་མཁས་པ་མང་པོས་བོད་སྐད་རང་སྟེང་གི་ཁྱད་ཆོས་
དང་བསྟུན་ནས་པ་པོ་བ་བོ་མ་མོ་ཅན་ལྡན་སོགས་བདག་སྒྲར་འདོད་པའི་ཕྱིར། དེར་
ཐལ། ཚེ་ཏན་ཞབས་དྲུང་ཚང་གིས་ཁ་སྐད་ཀྱི་འཇུག་པ་དང་མཐུན་པར་བྱས་པའི་རང་
ལུགས་ཞེས་དང་། དམུ་དགེ་བསམ་གཏན་ཚང་གིས། “དངུལ་ཆུ་དྷརྨ་བྷ་དྲས་སི་ཏུ་
པཎ་ཆེན་གྱི་སུམ་རྟགས་འགྲེལ་པ་མུ་ཏིག་ཕྲེང་མཛེས་གཞིར་བཟུང་ནས། སི་ཏུའི་ཞལ་
ལུང་ཞེས་པའི་སུམ་རྟགས་འགྲེལ་པ་བརྩམས་མོད། བདག་སྒྲའི་ཐད་དུ་སི་ཏུའི་གསུང་
ཚུལ་དེ་ཅུང་ཐུགས་ལ་མ་བདེ་བས་རྗེ་ཞྭ་དམར་བའི་མཛད་པའི་འགྲེལ་ལུགས་ལ་གཞི་བྱས་
ནས། པུ་ལི་དྷ་ཞེས་པའི་པུ་ཞེས་པ་པ་སྡེ་དང་། ལིང་ག་རྟགས་ཡིན་པས། པ་སྡེ་ནས་
འབྱུང་བའི་པ་དང་པོ། བ་དང་བོ། མ་དང་མོ་རྣམས་མིང་གི་ཆ་ཤས་སུ་སྔར་མེད་པ་
གསར་དུ་སྦྱར་ན་བདག་པོའི་སྒྲར་འགྱུར་ཞེས་པ་བཞེད་དོ།” ཞེས་གསུངས་པའི་ཕྱིར་
རོ། །པ་པོ་ལས་གཞན་དག་སི་ཏུས་མི་བཞེད་པས་བདག་སྒྲ་མིན་ནོ་ཞེས་ན། སི་ཏུས་མི་
བཞེད་ན་བདག་སྒྲ་མིན་དགོས་པའམ། སི་ ཏུའི་དགོངས་པ་དང་མ་མཐུན་ན་ནོར་་
340



འཁྲུལ་ཡིན་པའི་ངེས་པ་ག་ལ་ཡོད་ཅིང༌། སི་ཏུའི་ལུགས་དེ་ཐོན་མིའི་དགོངས་པ་ཡིན་
པའི་ངེས་པ་ཡང་ག་ལ་ཡོད། གཞུང་གི་བཤད་འཁྱེར་འཐད་ལྡན་ཡིན་མིན། བཤད་
བྱའི་དོན་གྱི་ཆོས་ཉིད་དང་མཐུན་མི་མཐུན་གྱི་སྟེང་ནས་འབྱེད་དགོས་པའི་ཕྱིར། རྣམ་
འགྲེལ་ལས། རྗེས་དཔག་རང་གི་སྤྱོད་ཡུལ་ལས། །ལུང་ལ་ལྟོས་པ་མེད་པར་བཤད། །
ཅེས་གསུངས་པས་སོ། །དེའི་ཕྱིར་སི་ཏུས། ལྷ་ས་བ། སེ་ར་བ། ལྟ་བུ་རྣམས་ནི་གྲོང་
པའི་ཕལ་སྐད་ཙམ་དུ་ཟད་པས་དཔེར་མི་འོས་གསུངས་པའང་འཐད་པར་མ་མཐོང་སྟེ།
ཕལ་སྐད་གྲོང་སྐད་ལ་མ་བརྟེན་པའི་ཡིག་སྐད་ཆོས་སྐད་ཅིག་ག་ནས་འབྱུང་། དེ་ཡང་
ཡིན་ཏེ། ཚེ་ཏན་ཞབས་དྲུང་ཚང་གིས། “ཆོས་སྐད་དང་ཡིག་སྐད་གང་ཡིན་ཡང་
ཐོག་མར་སྐྱེ་བོ་དམངས་ཀྱི་ཁ་སྐད་དང་མཐུན་པར་བཟོས་པའི་གནད་འགག་འདི་དོར་ན་
ནི་རང་གི་གང་བཤད་མཐའ་དག་ཡིད་བརྟན་མེད་པའི་འཆལ་ཚིག་ཏུ་འགྱུར་ཉེན་ཆེའོ”
ཞེས་དང༌། དམུ་དགེ་བསམ་གཏན་ཚང་གིས། “ དེ་དག་ནི་གྲོང་པའི་ཕལ་སྐད་ཡིན་
པའི་ཡིད་བརྟན་འཆའ་མི་རུང་ངོ༌། །ཞེ་ན། ཡུལ་གྲུ་འགའ་ཞིག་གི་ཡུལ་སྐད་ཁོ་ན་བྱེད་
པ་ལ་ཡིད་བརྟན་འཆའ་མི་རུང་བ་བདེན་མོད། བོད་ཀྱི་གྲོང་པ་དང་འབྲོག་པ་སྤྱིའི་སྐད་
ནི་གྲོང་པའི་སྐད་ཕལ་པ་ཡིན་པས་ཡིད་བརྟན་འཆའ་མི་རུང་ངོ་ཞེ་ན་དེས་ན་བོད་ཀྱི་ཡི་གེ་
དེ་ཉིད་བོད་རང་གི་སྤྱི་སྐད་ཐུན་མོང་མ་ཡིན་པའི་ཁྱད་ཆོས་ལ་གཞིགས་ནས་གསར་གཏོད་
བྱས་པ་མ་ཡིན་པར་འགྱུར་ལ། ཡིད་བརྟན་འཆའ་རུང་བའི་སྐད་ཅིག་མེད་པར་འགྱུར་
རོ།” ཞེས་གསུངས་པ་ནི་དོན་ལ་གནས་པའི་གསུང་དུ་སྣང་ངོ༌། །དེང་སང་ཡི་གེ་པ་
སྐོར་ཅིག་བོད་སྐད་ཀྱི་ཆོས་ཉིད་དང་མི་མཐུན་པའི་བཤད་སྒྲོས་ཁ་ཤས་ཀྱི་རྗེས་སུ་འབྲངས་
. ནས་ཡི་གེའི་ཐོབ་ཐང་ལ་མི་བསྟུན་པར་བདག་སྒྲ་ཡིན་ཚད་པ་དང་པོ་ཁ་ཕྱེ་ཤ་སྟག་འབྲི་བ་
ནི་ཡུལ་གྲུ་འགའ་ཞིག་གི་སྒྲ་གདངས་དང་བསྟུན་པ་ཙམ་ལས་རྟགས་མཚུངས་བརྗོད་བདེ་
གང་ཡང་མིན་ལ། བཀའ་གདམས་གླེགས་བམ་ལས། ཆོས་ཀྱི་སྐད་དང་མཐུན་པ་
འབྲོག་པའི་སྐད། ། ཅེས་དང་། རྗེ་བླ་མ་ཤར་ཙོང་ཁ་བ་ཆེན་པོ་དང་། ཀུན་མཁྱེན་
འཇམ་དབྱངས་བཞད་པ་སོགས་ཚད་ལྡན་མཁས་པ་མང་པོའི་ཕྱག་བྲིས་གསུང་སྒྲོས་དང་
མི་མཐུན་པས་འཐད་པར་མ་མཐོང་ངོ་། ། “སྐྱེས་པ་མཚོན་བྱེད་དུ་སོང་ན་པུ་ལིང་ག”
“བུད་མེད་མཚོན་བྱེད་དུ་སོང་ན་སྡི་ལིང་ག” ཟེར། དེས་ན། གྲྭ་བ། རྩོམ་པ་བོ།
བླ་མ། སེར་མོ། ཞེས་པའི་བ་བོ་མ་མོ་རྣམས་པུ་ལིང་ག་ཡིན་པར་ཐལ། སྒྲ་དེ་དག་
སྐྱེས་པ་མཚོན་བྱེད་དུ་སོང་བའི་ཕྱིར། རྟགས་མ་གྲུབ་ཟེར་ན། འོ་ན་དེ་དག་བུད་མེད་
མཚོན་བྱེད་དུ་སོང་ཡོད་དམ། རྩ་བར་འདོད་ཟེར་ན། འོ་ན་པུ་ལིང་གའི་སྒྲ་པ་པོ་ཁོ་
ན་མ་ཡིན་པར་ཐལ། བ་བོ་མ་མོ་པུ་ལིང་གའི་སྒྲར་འདོད་པའི་ཕྱིར། དངོས་འགལ།
， 341



དབྱངས་ཀྱི་བྱེད་པོ། ལྷ་མཚོ། རྡོ་རྗེ་སྐྱིད། ཆོས་སྒྲོན། སོགས་ཀྱི་པོ་མཚོ་སྐྱིད་སྒྲོན་
སོགས་སྡེ་ལིང་གའི་སྒྲ་ཡིན་པར་ཐལ། སྒྲ་དེ་དག་བུད་མེད་མཚོན་བྱེད་དུ་སོང་ཡོད་པའི་
ཕྱིར། མ་གྲུབ་ན་མངོན་སུམ་དང་འགལ། འདོད་ན་དེ་དག་མོ་སྒྲ་ཡིན་པར་ཐལ་ལོ།
ཡང་ན། ཕོ་མཚན་ཆོས་ཅན། པུ་ལིང་གའི་སྒྲ་ཡིན་པར་ཐལ། སྐྱེས་པ་མཚོན་བྱེད་
ཡིན་པའི་ཕྱིར། མོ་མཚན་ཆོས་ཅན། ལྡི་ལིང་གའི་སྒྲ་ཡིན་པར་ཐལ། བུད་མེད་
མཚོན་བྱེད་ཡིན་པའི་ཕྱིར། འདོད་ན། ཕོ་མཚན་དང་མོ་མཚན་སྒྲ་ཡིན་པར་ཐལ་ལོ།
ཡང“བདག་པོའི་དོན་མཚོན་བྱེད་དུ་སོང་ན་བདག་སྒྲ། དགག་པའི་དོན་མཚོན་བྱེད་དུ་
སོང་ན་དགག་སྒྲ”ཞེས་ཟེར། འོ་ན། ཁྱིམ་བདག ཁྱོ་ག་ མི་དབང་། ས་སྐྱོང་
ཞེས་པའི་སྒྲ་ཡང་བདག་སྒྲ་ཡིན་པར་ཐལ། བདག་པོའི་དོན་མཚོན་བྱེད་དུ་སོང་ཡོད་
པའི་ཕྱིར། དེར་ཐལ། རིམ་བཞིན་ཁྱིམ་གྱི་བདག་པོ། བུད་མེད་ཀྱི་བདག་པོ། མི་
ཡི་བདག་པོ། ས་ཡི་བདག་པོ་ཞེས་པའི་དོན་ཡིན་པའི་ཕྱིར། རྩ་བར་འདོད་ན། དེ་
དག་པུ་ལིང་གའི་སྒྲ་ཡིན་པར་ཐལ་ལོ། རྟག་པ། ནམ་མཁའ། ཆོས་ཉིད། སྟོང་
ཉིད། རི་བོང་རྭ། ཞེས་པའི་སྒྲ་ཡང་དགག་སྒྲ་ཡིན་པར་ཐལ། དགག་པའི་དོན་
མཚོན་བྱེད་དུ་སོང་ཡོད་པའི་ཕྱིར། དེར་ཐལ། རྟག་པ་ནི་མི་རྟག་པ་བཀག་ཙམ་དང་།
ནམ་མཁའ་ནི་ཐོགས་རེག་བཀག་ཙམ། ཆོས་ཉིད། སྟོང་ཉིད་རི་རྭ་རྣམས་མེད་དགག་
སྟོན་པའི་ཕྱིར། འདོད་ན། རྟག་པ་དང་ནམ་མཁའ་སོགས་སྡི་ལིང་གའི་སྒྲ་ཡིན་པར་
ཐལ་ལོ། རང་གི་ཁུ་ཚུར་གྱིས་རང་གི་སྨྲ་སྒོ་དམ་པོར་བཅད་པའི་ཚུལ་འདི་ལྟད་མོ་མི་
ཆེའམ། །
《གནད་དཔྱད》དུ“བདག་སྒྲ་དང་དགག་སྒྲ་ཕོ་མོའི་རྟགས་ཀྱིས་བཏགས་པ་ནི།
སཾ་ཀྲྀ་ཏའི་སྐད་ཀྱི་ཤན་ཤོར་བ་ཡིན”ཞེས་པ་ལ། «དཔྱད་ལན》དུ། “མ་རྟགས་པ་
སྟེ། སྐབས་འདི་ཙམ་དུ་མ་ཟད་ཡི་གེ་ཨཱ་ལི་ཀཱ་ལི་གཉིས་ཞེས་པ་ནས། ཕྲད་རྣམ་དབྱེ་
སྒྲུབ་ ཚུལ་ ཐམས་ ཅད་ ལེགས་ སྦྱར་ གྱི་ འགྲོས་ དང༌ བསྟུན་ ཏེ། ཕྱི་ བཟང༌ ཀྲུང་ སྤྱོད།
སྙིགས་དོར་བཅུད་ལེན་ཟེར་བ་ལྟར། བོད་རང་ལ་མཁོ་བའི་བཅུད་རྣམས་བླངས། མི་
མཁོ་བ་རྣམས་དོར། མ་འདངས་པ་རྣམས་ཁ་བསྐངས་ཏེ། བོད་ཀྱི་བརྡ་སྤྲོད་རིག་པ་
འདི་ལྟ་བུ་ཞིག་ཆེད་དུ་མཛད་པ་ཡིན་པས། སཾ་སྐྲ་ཏའི་སྐད་ཀྱི་ཤན་ཤོར་བ་ག་ལ་ཡིན”
ཟེར། བདག་སྒྲ་ཡིན་ན་ཕོ་སྒྲ་ཡིན་པའི་ངེས་པ་མེད་ཅིང་། དགག་སྒྲ་ཡིན་ན་མོ་སྒྲ་
ཡིན་པའི་ངེས་པ་མེད་ཕྱིར། ཕོ་སྒྲས་བདག་སྒྲ་དང་མོ་སྒྲས་དགག་སྒྲ་མཚོན་པ་བོད་རང་
སྐད་ཀྱི་ཁྱད་ཆོས་དང་མཐུན་ཚབ་ཆེ་ཆུང་དང་། པུ་ལིང་ག་དང་ལྡི་ལིང་ག་ཞེས་པའི་
མིང་གི་འབྱུང་ཁུངས་སོགས་ལ་མ་བརྟགས་མ་དཔྱད་པ་མིན་ན་དེ་སཾ་སྐྲྀ་ཏའི་སྒྲ་རིག་པའི་
342



ཤན་ཞུགས་མིན་ཞེས་སྙོན་འདིང་ག་ལ་ནུས། “ལེགས་སྦྱར་གྱི་འགྲོས་དང་བསྟུན་ཏེ”
ཞེས་དང༌། “བོད་རང་ལ་མཁོ་བའི་བཅུད་རྣམས་བླངས”ཞེས་པས་ཀྱང་ཤན་ཞུགས་དེ་
དོན་གྱིས་ཁས་བླངས་པ་མིན་ནམ། ཤན་ཞུགས་པ་ཡིན་ན་ངན་ཤན་ཡིན་པས་ཁྱབ་པ་
སུས་བཅད། བོད་ཀྱི་རིག་གནས་ལ་འཕགས་ཡུལ་རིག་གནས་ཀྱི་ཤན་ཞུགས་ཆེ་ཡང་།
དེ་ཐམས་ཅད་ངན་ཤན་དུ་འདོད་མཁན་བདུད་ཀྱིས་ཡིད་བརླམས་པ་མིན་པ་སུ་ཡོད།
ཡང《དཔྱད་ལན》དུ། “ཁོ་བོའི་སེམས་པར་བོད་གངས་ཅན་གྱི་བཅུ་ཕྲག་རིག་པའི་
གཞུང་མཐའ་དག་གཏན་ལ་འབེབས་པ་གོ་ཆོད་ངེས་ཀྱི་ཆེས་རྨད་དུ་བྱུང་བའི་བརྡ་སྤྲོད་
རིག་པ་འདི་ཉིད་ལ་སྦྱངས་པ་གཏིང་ཟབ་བྱས་ཏེ་གོ་བ་ཕྱིན་ཅི་མ་ལོག་པ་ཞིག་ལོན་རྒྱུ་མ་
ཟད། གཞུང་རྩ་བ་འདི་རང་ལ་བརྟེན་ནས་འཛིན་སྐྱོང་སྤེལ་གསུམ་བྱ་རྒྱུ་དེ་ནི་རང་ཅག་
རྗེས་རབས་སྐྱེས་པོ་རྣམས་ཀྱི་མཆོག་ཏུ་གྱུར་པའི་འོས་འགན་ཞིག་ཡིན་སྙམ་གྱི་འདུག”
ཅེས་ཟེར། “གོ་བ་ལོན་རྒྱུ་མ་ཟད”ཅེས་པའི་ཚིག་ལ་ལྟོས་ན་ཡང་སྦྱངས་པ་གཏིང་ཟབ་
བྱེད་དགོས་པར་གདའ། རིག་གནས་ཀྱི་རྒྱུན་འཛིན་པ་ཡང་གོ་རིགས་ཟུང་གིས་བརྡར་
ཤ་བཅད་ནས་བོད་ཕྱི་རབས་ཀྱི་མཁས་པ་རྣམས་ཀྱིས་བོད་སྔ་མའི་གཞུང་ལུགས་ཞུ་དག་
བཏང་བ་བཞིན་སྙིགས་འདོར་བཅུད་ལེན་མ་བྱས་ན། རྩ་བའི་ཚིག་ཙམ་འཛིན་པ་ལ་
འོས་འགན་མཆོག་ཏུ་གྱུར་པར་བཟུང་ན། འཛིན་སྐྱོང་སྤེལ་གསུམ་ཞེས་པ་དེ་ཡང་ཚིག་
ཙམ་དུ་འགྱུར་བར་གདོན་མི་ཟའོ། །
《གནད་དཔྱད》དུ། ་ “པུ་ལིང་ག་ ཞེས་ པ་ ནི་ པ་ སྡེ་ ལ་ གོ་ དགོས” ཞེས་ པར།
«དཔྱད་ལན》དུ། “དེའང་མི་འགྲིགས་ཏེ། ་ སྐབས་འདིའི་པུ་ཞེས་པ་པ་ སྡེ་ལ་གོ་
དགོས་ན། སྡེ་ཞེས་པའང་སྡེ་སྡེ་ལ་གོ་དགོས”ཟེར། ཁྱོད་ཀྱི་གཏམ་དེ་ནི། བ་ལང་
ལ་རྭ་ཡོད་ན། ། རྟ་ལའང་རྭ་ཡོད་དགོས་སོ་ཟེར་བ་དང་རྣམ་པ་ཀུན་ཏུ་འདྲ་སྟེ། གནོད་
སྒྲུབ་གང་ཡང་མི་ནུས་ཤིང་པུ་ལིང་ག་ཞེས་པའི་པུ་པ་སྡེར་འགྲེལ་མཁན་དངུལ་ཆུ་དྷརྨ་བྷ་
དྲ་དང་། དེ་འཐད་པར་འཛིན་མཁན་དམུ་དགེ་བསམ་གཏན་ཚང་དང་། ཚེ་ཏན་
ཞབས་དྲུང་སོགས་ཚད་ལྡན་གྱི་མཁས་པ་དུ་མ་ཡོད་པའི་ཕྱིར་རོ། །《གནད་དཔྱད》དུ།
ཕྱོགས་གཅིག་ནས་ཁུངས་གཏུགས་སའི་ལེགས་སྦྱར་གྱི་ལུགས་དེ་བོད་སྐད་ལ་མི་འཐད་
གསུངས་ཤིང་། “དགག་སྒྲ་ཡིན་ཕྱིན་མོ་སྒྲ་ཡིན་པས་ཁྱབ་ན། རྒྱ་ནག་སྐད་ཀྱི་མེ་ཡུའུ་
དང༌། པུ། ཧྥུ་སོགས་དང་། དབྱིན་ཇིའི་སྐད་ཀྱི་ནའུ། ནོ་ཕྲ་སོགས་ཀྱང་དགག་
སྒྲ་ཡིན་པས། དེ་དག་ཀྱང་མོ་སྒྲར་འདོད་དགོས” ཞེས་པ་ལ། 《དཔྱད་ལན》དུ།
ཕྱོགས་གཅིག་ནས་ཁུངས་གཏུགས་སའི་ལེགས་སྦྱར་གྱི་ལུགས་དེ་བོད་སྐད་ལ་མི་འཐད་
གསུངས་ཤིང་། “ཕྱོགས་གཅིག་ནས་དེ་ལྟར་མིན་པའི་རྒྱ་ནག་དང་། དབྱིན་ཇིའི་
343



སྐད་དང་འདྲ་དགོས་གསུངས་པའི་དོན་འདི་འདྲ་དང་འཕྲད་ཚེ། ང་ཚོ་ནི་ཡེ་ནས་གོ་མི་
ཐུབ་པར་བླུན་པོའི་ཟློས་གར་འཁྲབ་པའི་ཟླ་བོར་མི་འགྱུར་མཐུ་མེད་རེད་འདུག” ཟེར།
དེ་ནི་དགག་སྒྲ་ལ་མོ་སྒྲས་བཏགས་པ་འཐད་མི་འཐད་ཅེས་རྒྱུ་སྐད་དང་དབྱིན་སྐད་ལ་
དཔེར་བླངས་ནས་བཤད་པ་ལས། བོད་སྐད་དེ་དག་དང་འདྲ་དགོས་ཞེས་པའི་དོན་དུ་
ག་ལ་འགྱུར། འབེན་མ་དམིགས་པར་མདའ་འཕེན་པ་ཟློག་གར་འཁྲབ་པ་དང་མཚུངས་
ཆེ། 《གནད་དཔྱད》དུ། “བོད་སྐད་ཀྱི་འགྲོས་དང་མཐུན་མིན་གྱི་གཙོ་གནད་ལ་མི་
དཔྱོད་པར། གཞུང་དངོས་ཀྱི་གོ་བ་ལ་ཕན་ཐོགས་མི་ཆེ་བའི་རྟག་ཞི་བ་སོགས་གང་ཡིན་
གྱི་རྩོད་པ་ཁོ་ནར་གཞོལ་བ་སོགས། དོན་གྱི་སྙིང་པོས་དབེན་པའི་ཕྱོགས་འབའ་ཞིག་ཏུ་
འཕེལ་མེད་རང་སོར་སྡོད་པ” ཞེས་པར། «དཔྱད་ལན》དུ། “ དེ་དག་ལ་ཞིབ་་
འཇུག་གིས་གཞུང་དངོས་ཀྱི་དགོངས་དོན་དང་མཐུན་མིན་གྱི་གཙོ་གནད་ལ་དཔྱོད་པ་
སོགས་དོན་གྱི་སྙིང་པོས་དབེན་པའི་ཕྱོགས་འབའ་ཞིག་ཏུ་བརྩིས་ཏེ་དོར་ན་འཕེལ་མེད་
ཡིན་པ་ལྟ་ཅི་སྨོས། རང་སོར་ཟིན་པའང་མི་ནུས་པ་ཐག་གིས་ཆོད།”ཅེས་ཟེར། དེའི་
དོན་ནི་སྔོན་གྱི་སུམ་རྟགས་ཀྱི་རྩ་འགྲེལ་རྣམས་ཀྱི་བཤད་འཁྱེར་དག་བོད་སྐད་ཀྱི་ཁྱད་ཆོས་
དང་མཐུན་མི་མཐུན་དཔྱད་དགོས་པ་དེ་མི་དཔྱོད་པར། འགྲེལ་བྱེད་རྣམས་ཀྱིས་གཞུང་
གི་གོ་བ་ལ་ཕན་ཐོགས་མི་ཆེ་བའི་རྟག་ཞི་བ་སོགས་གང་ཡིན་རྩོད་པ་དགོས་པ་ཆུང་ངོ་། །
ཞེས་པ་ཡིན་ལ། དེ་ཡང་ཡིན་ཏེ། སྔོན་ཆད་ཀྱི་སུམ་རྟགས་འགྲེལ་པར། རྩ་བའི་
མཆོད་བརྗོད་སོགས་དང་འབྲེལ་བར་རྟག་ཞི་བ་སོགས་ལྷ་གང་ཡིན་སོགས་རྩོད་པ་མང་
ཡང་རྣམ་དབྱེ་དང་པོ་དང་རྣམ་དབྱེ་བརྒྱད་པ་སོགས་རྣམ་དབྱེའི་མཚན་ཉིད་ཚང་མི་ཚང་།
རྣམ་དབྱེ་གཉིས་པ། བཞི་པ། བདུན་པ། དེ་ཉིད་སོགས་ཀྱི་ཕྲ་ཞིབ་ཀྱི་ཁྱད་པར་
འབྱེད་ཚུལ། ཕྲད་སོ་སོའི་བྱེད་ལས་ནུས་པ། བྱ་ཚིག་གི་ངོ་བོ་རབ་དབྱེ་དུས་ཀྱི་འཇུག་
ཚུལ། ལག་ལེན་གྱི་གནད་སོགས་བརྟག་དཔྱད་བྱས་ནས་གསལ་ཞིབ་ཏུ་གཏོང་དགོས་པ་
མང་པོ་ཞིག་རྟོག་དཔྱོད་མི་བྱེད་པར་བམ་བཤད་རགས་པའི་ཟེར་སྒྲོས་སྐྱོང་བའི་ཁ་ཁྲལ་
གཞལ་བ་མང་ཞིང་། རྟག་ཞི་བས་མཚོན་པའི་མཆོད་བརྗོད་ཀྱི་དོན་ཤེས་ཀྱང༌། རྣམ་
དབྱེ་ཚིག་ཕྲད་སོགས་ཀྱི་གོ་བ་ལ་ཕན་མི་ཐོགས་པའི་ཕྱིར། 《གནད་དཔྱད》དུ། “ཕོ་
ནི་ཕོ་དང་མོ་ལ་འཇུག་ཅེས་པའི་མོ་ལ་འཇུག་ཅེས་པར་དཔྱད་ན། སྔོན་འཇུག་ཕོའི་བ་
ཡིག་མོའི་ཡི་གེ་བཅུ་དགུའི་ནང་ནས་འ་ཡ་ལ་ཧ་བཞི་ལ་མི་འཇུག་པའི་གསལ་ཁ་བཏོད་
མེད་པས། འཇུག་ཟེར་ན་འཇུག་ཚུལ་སྟོན་དགོས་ལ། མི་འཇུག་ཟེར་ན་རྩ་ཚིག་དང་
འགལ་བས་ལན་ཇི་ལྟར་འདེབས” ཞེས་པར། «དཔྱད་ལན》དུ། “ཁྱོད་ཀྱིས་་་་་
གསུངས་པ་དེ་མི་འཐད་པར་ཐལ། ཅིའི་ཕྱིར་ཞེ་ན། མོ་ཡིག་ལ་མི་འཇུག་པའི་ཕྱིར་
344



ཞེས་རྒོལ་ཨེ་ནུས། མི་ནུས་ན་ཁྱེད་བདེན་ལ། ནུས་ན་སྐྱོན་མེད་དུ་གྲུབ(ནུས་ན་ཁྱེད་
བདེན་ལ། མི་ནུས་ན་སྐྱོན་མེད་དུ་གྲུབ་ཟེར་འདོད་པ་འདྲ)། ཡང་ཧ་ཡ་ལ་འ་བཞི་ལ་
མི་འཇུག་ཕྱིར་ཟེར་ན་མ་ཁྱབ་བོ། ། དེས་ན་སུམ་རྟགས་ཀྱི་གཞུང་དེ་དག་ས་བོན་ལྟ་བུ་ཞིག་
ཡིན་པ་ཁྱེད་ཉིད་ཀྱིས་ཀྱང་འདོད་བཞིན་དུ། ད་དུང་དེ་ལས་འཕྲོས་པའི་དོན་ཐམས་
ཅད་ཆབས་ཅིག་ཏུ་གསལ་དགོས་པའི་རྒྱུ་མཚན་ཅི་ཡོད”ཅེས་ཟེར། དེ་ནི་རྩ་ཚིགས་དེ་
རིགས་ལ་རགས་ཆེ་བའི་སྐྱོན་ཡོད་ལ། ཚིག་ཟིན་ལྟར་དུ་ཁས་ལེན་དུ་མི་རུང་ཞེས་པའི་
དོན་ཡིན། འཇུག་ས་དང་མི་འཇུག་ས་གསལ་བར་སྟོན་དགོས་པའི་རྒྱུ་མཚན་ཡོད་དེ།
མི་འཇུག་ས་ལ་ཡང་འཇུག་གམ་སྙམ་པའི་ཐེ་ཚོམ་བཟློག་དགོས་པའི་ཕྱིར། དཔེར་ན།
སྒྲ་ཆོས་ཅན། མི་རྟག་ཏེ། ཡོད་པ་ཡིན་པའི་ཕྱིར། ལྟ་བུའི་སྦྱོར་བའི་རྟགས་ཡོད་པ་
དེས། སྒྲ་མི་རྟག་པར་སྒྲུབ་མི་ནུས་པ་བཞིན་ནོ། །དེ་སྒྲུབ་མི་ནུས་པའི་རྒྱུ་མཚན་ཡང་།
ཡོད་པ་ལ་རྟག་དངོས་གཉིས་ཡོད་པའི་གནད་ཀྱིས་ཡིན་ནོ། །
《གནད་དཔྱད»དུ། “སྔོན་འཇུག་གི་ཇི་ལྟར་འཇུག་པའི་སྐབས། ཕོ་ནི་དྲག་
པོའི་ཚུལ་གྱིས་ཏེ། ། མ་ནིང་རན་པར་འཇུག་པ་ཡིན། ། ཞེས་པ་དོན་ལ་མི་གནས་ཏེ།
དཔེར་ན། བཀའ་དང་དཀའ་ལྟ་བུ་སོགས་ཉིས་ཚན་རྣམས་ཀྱི་སྔ་མ་དྲག་དགོས་ཀྱང་།
དོན་གྱིས་སྔ་མ་ལས་ཕྱི་མ་སྒྲ་དྲག་པ་དང་། བདག་དང་གདགས་ལྟ་བུ་སྒྲ་དྲག་ཞན་འདྲ་
བ་མངོན་སུམ་དུ་གྲུབ་པའི་ཕྱིར”ཞེས་པ་ལ། 《དཔྱད་ལན》དུ། “འདི་ནི་སྐྱེ་གནས་
བྱེད་རྩོལ་དང་མཐུན་པའི་ཀློག་སྟངས་ཚད་ལྡན་ཞིག་རང་གི་ངག་ལ་མ་གནས་པས་ཡིན་གྱི་
དོན་ལ་མི་གནས་པ་མིན་ནོ”ཟེར། ངེད་ཅག་གི་ངག་ལ་སྐྱེ་གནས་བྱེད་རྩོལ་དང་མཐུན་
པའི་ ཀློག་ སྟངས་ ཚད་ ལྡན་ ཞིག་མེད་ཀྱང་སྲིད། བཀའ་ གདམས་ གླེགས་ བམ་ ལས།
བོད་སྐད་ཆོས་དང་མཐུན་པ་འབྲོག་པའི་སྐད་ཅེས་བསྔགས་བརྗོད་བྱས་ཤིང་། མིང་
གཞི་མགོ་འདོགས་འཕུལ་རྟེན་ཝ་ཟུར་ཡན་ཆད་སྒྲ་མ་ཉམས་ཟུར་མ་ཆགས་པར་ཐོན་པའི་
ཨ་མདོ་མཚོ་སྔོན། ཀཱན་ལྷོ། དཔའ་རིས། རྔ་ཁུལ་འབྲོག་ཕྱོགས་སོགས་ཀྱི་འབྲོག་
སྐད་ལ། བཀའ། དཀའ། བཅད། གཅོད། བཏགས། གཏོགས། བཙག་
གཙོག་སོགས་ཉིས་ཚན་གྱི་ཕྱི་མ་དྲེ་སྔ་མ་ལས་སྒྲ་ཆེས་དྲག་པར་ཐོན་ཅིང་། བདག་་
གདགས། ། བཞག་གཞག བཤགས། གཤགས་སོགས་ཀྱང་ཞིབ་ཏུ་མ་བརྟགས་ན་
ཕལ་ཆེར་འདྲ་ཞིང་། ཞིབ་ཏུ་བརྟགས་ན་དེ་ཡང་སྔ་མ་ལས་ཕྱི་མ་ཤེད་ཆེར་ཐོན་པ་
མངོན་སུམ་སྙོན་དུ་མེད་པ་ཡིན། འཕུལ་བརྩེགས་ཀྱི་སྐད་ཟུར་ཉམས་ཆེ་བའི་ཁམས་
རོང་སོགས་ཀྱི་སྐད་ལའང་། གོང་གསལ་བཀའ་དཀའ་སོགས་ཀྱི་ཉིས་ཚན་རྣམས་སྒྲ་
གདངས་དྲག་ཞན་ཁྱད་མེད་པ་ཙམ་ལས། སྔ་མ་ཕྱི་མ་ལས་དྲག་མི་སྲིད་ཅེས་ཁོ་བོས་ཁ་
345



ཚོན་གཅོད་པར་ནུས། ངག་ལ་ཀློག་སྟངས་ཚད་ལྡན་ཐོན་བཟོ་བྱེད་པ་ཁྱོད་ཀྱི་ཁ་ནང་དུ་
གལ་ཏེ། བཀའ་ནི་དཀའ་ལས་སྒྲ་དྲག་པར་ཐོན་པ་བདེན་ན་ཕོ་རོག་དཀར་པོའི་དཔེར་
གྱུར་མོད། རོང་སྐད་ཀྱི་རྟགས་ལས་བསྒྲུབ་བྱ་དཔོག་པ་ལ་དཀའ་བ་མེད་དོ། །《གནད་
དཔྱད》དུ། “ཕོ་ནི་འདས་དང་གཞན་སྒྲུབ་ཕྱིར་སོགས་ཀྱི་ཤོ་ལོ་ཀ་གཅིག་པུ་དེ་ལའང་
བསྟན་དོན་མི་གསལ་བ། ཁྱབ་པ་མ་ངེས་པ། བརྗོད་བྱ་མི་འདུམ་པ་སོགས་ཀྱི་སྐྱོན་
མང་དུ་ཡོད”ཅེས་པ་ལ། 《དཔྱད་ལན》དུ། “ ཤོ་ལོ་ཀ་གཅིག་པུ་འདི་ཙམ་གྱིས་ཀྱང་
ཟབ་ལ་ཁྱབ་ཆེ་བའི་བྱ་ཚིག་གི་རྣམ་གཞག་འདྲ་མཚོན་པ་ལ། མགོ་བོ་གདུགས་ལྟར་
འཁོར་ཞིང༌། བདག་དུས་ཁྱད་པར་བསྒྲུབ་ཕྱིར་འཇུག་པ་ཡིན་མིན་སོགས་ཀྱི་གནད་
ཙམ་ཡང་འགྲོལ་མ་ཐུབ་པར། སྣང་ལ་མ་ངེས་པའི་སྐྱོན་གྱི་ཕུང་པོར་འཁྲུལ་འགྲོ་བ་ནི།
གཞུང་འདིའི་ཟབ་ཁྱད་ཡིན་གྱི་སྐྱོན་ནི་མིན་ནོ་སྙམ་མོ”ཞེས་ཟེར། ཕོ་ནི་འདས་དང་
སོགས་ཀྱི་ཤོ་ལོ་ཀ་གཅིག་དེས་ཟབ་ལ་རྒྱ་ཆེ་བའི་བྱ་ཚིག་གི་རྣམ་གཞག་བསྟན་ཡོད་པ་
བདེན་ཡང་། “ བདག་དུས་ཁྱད་པར་བསྒྲུབ་ཕྱིར་འཇུག་པ་ཡིན་མིན་གྱི་གནད་ཙམ”
ཞེས་དང༌། “བྱ་ཚིག་གི་རྣམ་གཞག་འདི་འདྲ་མཚོན་པ་ལ་མགོ་བོ་གདུགས་ལྟར་འཁོར་
ཞིང” ལྟ་བུ་རང་གིས་ཅི་བཤད་ཀྱང་སྣང་ལ་མ་ངེས་པའི་འབྲས་རྟགས་གསལ་བར་ཐོན་
འདུག་པས། གཞུང་གི་ཟབ་ཁྱད་དང་། རང་གི་མཁས་ཁྱད་གང་ཡིན་གཞན་ལ་སྣང་
ཞིང་རང་གིས་མ་ངེས་ཚོད་འདུག ཕོ་ནི་འདས་དང་གཞན་བསྒྲུབ་ཕྱིར་ཞེས་པའི་ཚིག་
དེ་བསྟན་དོན་མི་གསལ་བར་ཐལ། དེ་གཙོ་ཆེར་བརྩེགས་མའི་དབང་དུ་བྱས་པའི་ཁྱད་
པར་དེ་བསྟན་མེད་པའི་ཕྱིར། དེ་ཁྱབ་པ་མ་ངེས་པར་ཐལ། ཕོ་ཡིག་བ་སྔོན་འཇུག་
བདག་དང་ད་ལྟ་བ་ལ་འཇུག་པ་ཡོད་པའི་ཕྱིར། དེ་རྣམ་གཞག་མི་འདུམ་པའི་སྐྱོན་ཡོད་
པར་ཐལ། ལག་ལེན་གྱི་རྣམ་གཞག་སྟེང་གི་ཕྲ་ཞིབ་ཀྱི་ཁྱད་པར་མང་པོ་ཞིག་ཡི་གེའི་
གོམས་སྲོལ་ལས་རྟོགས་དགོས་པའི་ཕྱིར། དེ་ཡང་ཡིན་ཏེ་སྔ་ཕྱིའི་མཁས་པ་མང་པོས་
ལྷན་པ་མང་པོ་བརྒྱབ་ནས་བཤད་དགོས་ཤིང་འགྲེལ་ཚུལ་མི་གཅིག་པ་དུ་མ་བྱུང་བའི་ཕྱིར།
ཕར་ཕྱིན་ཉ་ཊིག་ལས། དེ་ལྟ་ན་ཡང་གངས་རིའི་ཁྲོད་འདི་ན། ། སློབ་དཔོན་སྔ་མས་
བྱས་པའི་རྣམ་བཤད་ནི། །ཉེས་བཤད་ཡིན་པར་མཐོང་ཡང་དེ་ཉིད་ལ། ། ནན་གྱིས་་་་
འཇུག་པ་བདུད་ཀྱིས་བསླུས་མིན་ནམ། །ལེགས་ན་དགྲ་བོའི་ངག་ལ་འཇུག་དགོས་ལ། །
སྐྱོན་དང་བཅས་ན་བཤེས་ཀྱི་བདག་ལའང་མིན། །དུག་ཆུའི་རྒྱུན་འབབ་གསེར་རིའང་
འདོར་དགོས་ལ། །སྦྲང་རྩི་འབྱུང་ན་ཚེར་མའི་ཤིང་ཡང་བསྟེན། །ལ་ལ་རང་ལ་ཡིད་ཆེས་
གདེངས་མེད་པར། ། མཁས་པར་གྲགས་པའི་ཚིག་ཕིར་རབ་ཞུགས་ཏེ། །དམ་པའི་ལུང་
རིགས་དག་དང་འགལ་ན་ཡང་། །འདི་ཉིད་བདེན་ཞེས་འཇུག་པ་བླུན་མིན་ནམ། །ཞེས་
346



གསུངས་པའང་རྣ་ལམ་དུ་རེ་རེ་བབས་ན་བློ་སྐྱེད་ཐོབ་རྒྱུ་ཡོད་སྙམ་མོ། 《གནད་་་་
དཔྱད》དུ། “རྗེས་འཇུག་གི་རྟགས་ཀྱི་དབྱེ་བ་འཆད་པའི་སྐབས་སུ་ཀརྨ་སི་ཏུ་པཎ་
ཆེན་གྱི་ལུགས་དེ་ཅུང་ཟད་གྲགས་ཆེ་ཡང་ཞིབ་ཏུ་དཔྱད་ན་སྐྱོན་མང་དུ་ཡོད་དེ། རྗེས་
འཇུག་གི་ག་ད་བ་ས་བཞི་སྤྱིར་བཏང་གི་ཕོ་ཡིག་དང་། ག་ལ་ས་ཞུགས་པས་སྐྱེས་བུ་རབ་
དང༌། བ་ལ་ས་ཞུགས་པས་སྐྱེས་བུ་འབྲིང་། - ག་བ་གཉིས་ལ་ཡང་འཇུག་མེད་པ་དང་།
ད་སའི་མཐའ་ཅན་རྣམས་ནི་སྐྱེས་བུ་ཐ་མར་བྱེད་ཅིང་། དེ་ཡང་གཙོ་བོར་སྒྲ་དྲག་ཞན་
གྱི་དབང་གིས་སྐྱེས་བུ་རིམ་པ་གསུམ་དུ་ཕྱེ་བ་ཞིག་རེད། དེས་ན་འདེགས། གཏུབས།
མངགས། བསྐྱབས། བརྒྱུགས། བལྟབས། སོམས་ལ་མཚོན་ན། ཉིས་ཚན་གྱི་
སྔ་མ་ནི་ཕྱི་མ་ལས་སྒྲ་དྲག་དགོས་ཏེ། སི་ཏུས་སྐྱེས་བུ་རབ་ཏུ་གསུངས་པའི་ཕྱིར། ཡིན་
ནའང་ དོན་ གྱིས་ སྔ་ མ་ རྣམས་ ནི་ ཕྱི་ མ་ ལས་ སྒྲ་ ཞན་ པར་ གྱུར་ ཡོད། ༈ ཅེས་ པ་ ལ།
《དཔྱད་ལན》དུ། “ཁྱོད་ཀྱིས་རྟགས་འཇུག་གི་དབྱེ་བ་འབྱེད་སྐབས་སྔོན་འཇུག་དང་
མིང་གཞིའི་སྒྲ་ཡང་རྗེས་འཇུག་གི་སྒྲ་དང་གཞི་གཅིག་ཏུ་འཁྲུལ་ཏེ་གཞན་ལ་རྒོལ་བ་དཔེར་
བརྗོད་ལས་མངོན་སུམ་དུ་གྲུབ། དེ་མིན་ག་བ་གཉིས་རྗེས་འཇུག་ཕོ་ཡིན་པ་འདྲ་ཞིང་།
ཡང་འཇུག་ས་ཞུགས་པའང་འདྲ་ན་དེ་ལ་རབ་འབྲིང་གི་ཁྱད་འབྱུང་བའི་རྒྱུ་མཚན་གཞན་
ལ་དྲི་མི་དགོས་ཏེ། དཔེར་ན་ཁྱེད་ཀྱིས་རྟགས། རྟབས། འདེགས། ་འདེབས།
ཐགས། ་ ཐབས། ཞགས། ཞབས། ལྟ་བུ་ངག་ནས་འདོན། རྣ་བས་མཉན།
ཡིད་ལ་སོམས་དང་རབ་འབྲིང་གི་ཁྱད་པར་མངོན་སུམ་ཚད་མས་གྲུབ་པར་སུས་ཀྱང་
བསྙོན་དུ་མེད་དོ”ཞེས་ཟེར། རྟགས་འཇུག་གི་དབྱེ་བ་འབྱེད་སྐབས་སྔོན་འཇུག་མིང་
གཞིའི་སྒྲ་རྗེས་འཇུག་གི་སྒྲ་དང་གཞི་གཅིག་ཏུ་འཁྲུལ་བ་མ་ཡིན་པར་ཐལ། རྗེས་འཇུག་
གི་རྟགས་ཀྱི་དྲག་ཞན་སྔོན་འཇུག་དང་མིང་གཞི་ལ་ལྟོས་པ་ལུང་དང་རིགས་པ་གཉིས་ཀྱིས་
གྲུབ་པའི་ཕྱིར། རྟགས་དང་པོ་གྲུབ་སྟེ། མ་ནིང་གི་རྟགས་ཀྱི་དབྱེ་བ་མིང་གཞི་ལ་ལྟོས་
ནས་དྲག་ཞན་བར་བ་གསུམ་དུ་ཕྱེ་བ་ཡིན་པའི་ཕྱིར། དེར་ཐལ། རྩ་བར་མ་ནིང་
གསུམ་དུ་གང་གཏོགས་པ། ། དྲག་དང་འཕྲད་ན་དྲག་པར་འགྱུར། ། ཞན་དང་འཕྲད་ན་
ཞན་པར་འགྱུར། །གཉིས་ཀ་དག་དང་འཕྲད་གྱུར་ན། །དེ་ནི་གཉིས་ཀ་ཅན་དུ་འགྱུར། །
གཉིས་ཀ་དག་དང་མ་ཕྲད་ན། །གང་དུ་ཡང་ནི་མི་འགྱུར་རོ། །ཞེས་དང་། སི་ཏུས་དེ་
རྣམས་མིང་གཞིའི་ཡི་གེ་དྲག་པ་དང་འཕྲད་ན་ཡང་འཇུག་ཡོད་མེད་ཇི་ལྟར་རུང་སྒྲ་དྲག་
པར་འགྱུར་ཞིང་ཞེས་སོགས་གསུངས་པའི་ཕྱིར། རྟགས་གཉིས་པའང་གྲུབ་སྟེ། སི་
ཏུས་ཕོ་ཡིག་རབ་འབྲིང་ཐ་གསུམ་ནི་རྗེས་འཇུག་ཉིད་ནང་འཕྲད་དུ་གྱུར་པ་ལ་ལྟོས་ནས་
དབྱེ་སྟེ། མིང་གཞི་གང་གི་མཐར་ཡང་རུང་། རྗེས་འཇུག་གི་ཕོ་ཡིག་རྣམས་ཡང་་
347



འཇུག་དང་བཅས་སྒྲ་དྲག་པ་གཞིར་བཞག་པའི་ནང་གསེས་དྲག་འབྲིང་གང་རུང་དུ་་་
འགྱུར་བའི་ཆ་ནས་སྐྱེས་བུ་རབ་འབྲིང་གཉིས་སུ་འབྱེད་ཅིང་ཞེས་གསུངས་ཤིང་། དེ་
ལྟར་ན་མིང་གཞི་གང་རུང་ཞིག་ལ་ཡང་ག་ས་ཞུགས་ན་དྲག་པའི་དྲག་པ། བ་ས་ཞུགས་
ན་དྲག་པའི་བར་མ། ག་བ་ད་ས་རྐྱང་བ་ཞུགས་ཚེ་དྲག་པའི་ཞན་པར་འགྱུར་དགོས་ཤིང་
དེ་ལྟར་ཡང་འདོད་མོད། དོན་ལ་དེ་ལྟར་གནས་པ་མ་ཡིན་ཏེ། མིང་གཞི་ལ་མ་ལྟོས་
པར་རྗེས་འཇུག་ཁོ་ནས་སྒྲ་དྲག་ཞན་ཕྱེད་པའི་ནུས་པ་མེད་པའི་ཕྱིར། འདེགས་་་་་་
གཏུགས་མངགས་བསྐྱབས་སོགས་ཀྱི་དཔེར་བརྗོད་ཀྱང་། རྗེས་འཇུག་ཁོ་ནས་དྲག་ཞན་
གྱི་ཁྱད་པར་འབྱེད་མི་ནུས་ཞེས་བསྟན་པ་ཡིན། དེ་ཡང་ཡིན་ཏེ། ཚེ་ཏན་ཞབས་དྲུང་
ཚང་གི《ཐོན་མིའི་ཞལ་ལུང་》དུ་ཡང་། “སི་ཏུས་གང་གསུང་ལེགས་བཤད་དུ་སྣང་ལ།
འོན་ཀྱང་རྗེས་འཇུག་བ་ལ་ས་ཡིག་ཞུགས་པ་ནི་སྒྲ་དྲག་པའི་འབྲིང་དུ་འགྱུར་བས་འབྲིང་
ངོ༌། །ཞེས་པ་ལ་དཔྱད་པར་བྱ་བ་འདི་ཡོད་དེ། ག་དང་བ་གཉིས་རྗེས་འཇུག་གི་ཕོ་ཡིག་
ཡིན་པ་ལ་ཁྱད་པར་ཅུང་ཟིད་ཀྱང་མེད་པ་དང་། མ་ནིང་གསུམ་གྱི་ཐད་ལ་མ་གཏོགས་
སྐབས་འདིར་མིང་གཞི་མི་འདྲ་བའི་ཁྱད་བཏོད་དགོས་པ་ཡང་བཤད་མེད་པས་ན་དེ་
གཉིས་ལ་ཡང་འཇུག་ས་སྦྱར་བས་རྗེས་འཇུག་ནང་འཕྲད་སྟོབས་ལས་ཅིག་ཤོས་སྐྱེས་བུ་
རབ་ཡིན་པ་དང་། ཅིག་ཤོས་ནི་སྐྱེས་བུ་འབྲིང་ཡིན་དགོས་པའི་གནད་དེ་སི་ཏུས་བསྟན་
མི་འདུག་གོ ། དེ་བཞིན་དུ་རྗེས་འཇུག་ནང་འཕྲད་སྟོབས་ལས་ཅིག་ཤོས་སྒྲ་དྲག་པའི་
དྲག་པར་འགྱུར་བ་དང་ཅིག་ཤོས་སྒྲ་དྲག་པའི་འབྲིང་དུ་འགྱུར་དགོས་པའི་གནོད་ཀྱི་ཁྱད་
པར་ཡང་མ་བསྟན་པས་སྐབས་དོན་ཡོངས་སུ་མ་རྫོགས་པའི་སྐྱོན་ཞིག་ཡོད་སྙམ་མོ། །ཞེས་
དང༌། དྲག་པ་གསུམ་ནི་ཞེས་པ་ནས་གཉིས་སུ་དབྱེ་ཞེས་པའི་ངོ་གདོང་གི་འབབ་ཚོད་
ལྟར་ན་སི་ཏུས་འགྲེལ་ཚུལ་དེ་ལ་བཙན་ཚུགས་ཀྱི་བཟོ་ལྟ་ཡོད་པ་དང་།” ཞེས་གསུངས་
ཤིང་། ཁྱོད་ལྟར་ན་དེ་ཡང་འཁྲུལ་བ་ཡིན་ནམ་མངོན་སུམ་ལ་བསྙོན་པ་ཡིན། གཞན་
ཡང་བློ་ཆེན་ནམ་བཟང་བ། སྨན་ལུང་བ། ཚོགས་བསོག་པ། དབུས་པ་བློ་གསལ།
པཎ་ཆེན་ཤཱཀྱ་མཆོག ཞ་ལུ་ལོ་ཆེན། ཟུར་མཁར་བ། དཔའ་བོ་གཙུག་ལག་ཕྲེང་བ།
ཞ་ལུ་ཆོས་ལེགས། པྲ་ཏི་དགེ་བཤེས་སོགས་རྗེས་འཇུག་གི་རྟགས་འབྱེད་ཚུལ་ནང་ཕན་
ཚུན་མི་འདྲ་བའི་རྒྱུ་མཚན་ཅི་ལ་ཐུག རྗེས་འཇུག་གི་རྟགས་ཀྱི་ཁྱད་པར་རྗེས་འཇུག་
རང་སྟེང་དུ་མངོན་སུམ་གསལ་བར་གྲུབ་ཅིང་། སི་ཏུའི་བཤད་ཚུལ་ཁོ་ན་མངོན་སུམ་དེ་
དང་མཐུན་པ་ཡིན་ན། གོང་གསལ་མཁས་པ་དེ་དག་གི་འདོད་ཚུལ་གང་ཡང་སི་ཏུ་དང་
མི་མཐུན་པས། དེ་དག་ཚང་མ་འཁྲུལ་བའམ་མངོན་སུམ་ལ་བསྙོན་པ་ཤ་སྟག་ཏུ་མི་
འགྱུར་རམ། གོང་གསལ་མཁས་པ་བཅུའི་འགྲེལ་པར་ལྟ་མ་ཐུབ་ན། གསེར་ཏོག་
348



འགྲེལ་ཆེན་ གྱི་ མཇུག་གི་རེའུ་མིག་ དེར་ ལྟོས་ཤིག ཡང “ཁྱེད་ ཀྱིས་ རྟགས་ རྟབས།
ཐགས་ཐབས། - ཞབས་ཞགས། ལྟ་བུ་ངག་ནས་འདོན། རྣོ་བས་མཉན། ། ཡིད་ལ་
སོམས་དང་རབ་འབྲིང་གི་ཁྱད་པར་མངོན་སུམ་ཚད་མས་གྲུབ་པར་སུས་ཀྱང་བསྙོན་དུ་
མེད་དོ”ཞེས་ཟེར། ངེད་ཅག་གིས་ལན་གཅིག་མིན་པར་ཡང་ནས་ཡང་དུ་ངག་ནས་
བཏོན་ཅིང་རྣ་བས་ཀྱང་མཉན། ཡིད་ལ་ཡང་ངེས་པ་བསྐྱེད་ཅི་ཐུབ་བྱས། དེ་མི་ཚད་
སྒྲ་དྲག་ཞན་བརྟག་ཐབས་ཀྱི་ཚན་རིག་གིས་འཕྲུལ་ཆས་དུ་མ་བཀོལ་ཏེ་བརྟགས་མོད།
ཁྱོད་ཀྱིས་དུང་དཀར་སེར་པོར་སྣང་བ་དང་། ཆང་འཐུང་གི་མིག་ལམ་ན་གནམ་ས་གོ་
བཟློག་ཏུ་འཆར་བ་ལྟ་བུ་ཡང་མངོན་སུམ་དུ་བརྩིས་པ་མིན་ན། ཡི་གེ་དེ་རིགས་ལ་དྲག་
ཞན་གྱི་ཁྱད་པར་ཡོད་པ་ངེད་ཅག་གི་མངོན་སུམ་གནོད་མེད་ལ་མ་གྲུབ་ཅིང་། གོང་དུ་
བཤད་པའི་བརྡ་སྤྲོད་སྨྲ་བ་དེ་དག་གི་རྣ་བའི་མངོན་སུམ་ལ་ཡང་མ་གྲུབ་པར་རིགས་པ་
བརྒྱ་ཕྲག་གིས་མཚོན་པར་ནུས་སོ། ། །
《གནད་དཔྱད》དུ། “བོད་ཀྱི་སྐད་ཡིག་ཏུ་ཡོད་ཀྱང་རྩ་འགྲེལ་རྣམས་སུ་མེད་པ་
རྣམས་ གསར་སྣོན་ཁ་སྐོང་དང་། རྩ་འགྲེལ་སོགས་ཀྱི་ལེགས་ཆ་ ཐམས་ ཅད་བླངས།
མི་ལེགས་པའི་སྐྱོན་གྱི་ཆ་རྣམས་དོར། མི་གསལ་བའི་ཆ་རྣམས་ཇེ་གསལ་དུ་བཏང་།
རང་སྐད་ཀྱི་ཆོས་ཉིད་དང་མཐུན་ཞིང་། སྐད་ཡིག་གི་ལག་ལེན་ཐོག་མ་རྟོགས་ལོག་རྟོག་
གི་ཐེ་ཚོམ་གཅོད་ཐུབ་པའི་ཚན་རིག་གི་བརྡ་སྤྲོད་གཞུང་ལུགས་ཤིག་གསར་རྩོམ་བྱེད་རྒྱུ་ནི་
ང་ཅག་ཚོའི་བཤོལ་དུ་མི་རུང་བའི་ལས་འགན་ཡིན་ནོ”ཞེས་པ་ལ། 《དཔྱད་ལན》དུ།
“བརྟགས་དགོས་ཏེ། མ་མཐོང་ཕྱིར་ན་མེད་པ་མིན་ཞེས་པའི་དཔེ་ལྟར། ང་ཚོས་
རང་གིས་མ་ཤེས་མ་མཐོང་བ་ཐམས་ཅད་མེད་པར་བརྩིས་ཏེ། རྩ་འགྲེལ་ལ་བཟོ་བཅོས་
བྱས་ཏེ”ཞེས་དང་། “འགའ་ཞིག་ང་ཚོས་མི་ལེགས་པའི་ཆར་བརྩིས་ཏེ་དོར་ཁུལ་བྱས་
ཀྱང་རང་ཉིད་ཚད་མའི་སྐྱེས་བུ་ཞིག་མིན་ན་དེའང་དཀའ་འོ་སྙམ” ཞེས་ཟེར། ་ ཚིག་
འདི་དག་གི་གནད་ཕྱོགས་གཅིག་ཏུ་བསྡུས་ན། སྐད་ཡིག་ཏུ་ཡོད་ཀྱང་རྩ་འགྲེལ་དུ་མེད་
པ་ཞེས་པ་མི་འཐད་པ་དང༌། གསར་སྣོན་ཁ་སྐོང་སོགས་ཀྱིས་རྩ་འགྲེལ་བཟོ་བཅོས་བྱེད་
པ་ཞེས་པ་མི་འཐད་པ་དང༌། ཚད་མའི་སྐྱེས་བུ་མིན་ན་གཞུང་གི་དོན་ལ་དོར་ལེན་བྱེད་
པ་མི་འཐད་ཅེས་པ་རེད། དེའི་ལན་ལ། མ་མཐོང་ཕྱིར་ན་མེད་པ་མིན་ཞེས་པ་ཤེས་
བྱའི་ཁྱབ་ཁོངས་སྤྱི་ལ་ཟེར་བ་ཡིན་ན་ལོས་བདེན་ཡང་། ཤེས་བྱ་བྱེ་བྲག་པ་སུམ་རྟགས་
ཀྱི་ གཞུང་ལྟ་བུ་ལ་སྦྱར་ན། གཞུང་འགྲེལ་མང་བས་ཚོད་མི་ཟིན་པ་ཞིག་ཡིན་པས།
ལན་དེ་འབྱོར་མིན་ད་དུང་བརྟགས་དགོས། འོ་ན་སྔོན་གྱི་སུམ་རྟགས་རྩ་འགྲེལ་དུ་གང་
མེད་ཅེ་ན། ཡི་གེའི་ཁོངས་ནས་མིང་དབྱུང་སྟེ་ཞེས་པའི་མིང་གི་གྲུབ་ཚུལ་དང་ངོ་བོ་རབ་
349



དབྱེ་བཤད་མེད། མིང་གི་ཁོངས་ནས་ཚིག་ཕྱུང་སྟེ། ཞེས་པའི་ཚིག་གི་གྲུབ་ཚུལ་དང་
ངོ་བོ་རབ་དབྱེ་བཤད་མེད། བྱེད་པོ་གཞན་དང་འབྲེལ་མ་འབྲེལ་རིགས་གཉིས་ཀྱིས་
གཟུགས་འགྱུར་གྱི་རྣམ་གཞག་ཙམ་ལས། ལག་ལེན་གྱི་སྟེང་དུ་ཇི་ལྟར་སྦྱོར་བའི་རིམ་པ་
གསལ་བར་བཀོད་མེད། ཕྲད་དང་རྣམ་དབྱེ་ཡང་མཛུབ་མོས་རི་སྟོན་ལྟ་བུ་ཞིག་ལས་
ཞིབ་ཅིང་གསལ་ཐག་ཆོད་ཅིག་མེད། དེ་དག་མ་མཐོང་ཕྱིར་ན་མེད་པ་མིན་ཟེར་ན།
འོ་ན་དེ་དག་ཡོད་པ་ཡིན་པར་ཐལ། མེད་པ་མ་ཡིན་པའི་ཕྱིར། ཡོད་ན་གཞུང་གང་ན་
ཡོད་ཁྱོད་ཀྱིས་སྟོན་དང་མི་རབས་གཞུག་མ་རྣམས་ཀྱིས་གསར་སྣོན་དང་ཁ་སྐོང་བྱེད་པར་
དོན་མེད་ཀྱི་ངལ་བ་བྱེད་དགོས་དོན་མེད་ལ། རྩ་འགྲེལ་བཟོ་བཅོས་བྱས་པའི་མིང་ངན་
ཡང་འཁུར་མི་དགོས་སོ། །མིན་ན་ཆད་བསབ་ཀྱི་ཁ་སྐོང་གསར་སྣོན་དང་། ཞིབ་གསལ་
དུ་བཟོ་བཅོས་བྱེད་པ་ལ་མི་འཐད་པའི་རྒྱུ་མཚན་ཅི་ཡོད། བཟོ་བཅོས་ཞེས་པ་དེ་ལ་ཡང་
རིགས་གཉིས་ཡོད། སངས་རྒྱས་ཀྱི་གསུངས་ལ་བཟོ་བཅོས་བྱེད་མི་ཆོག བཟོ་བཅོས་
བྱས་ན་སངས་རྒྱས་ཀྱི་གསུང་དུ་མི་འགྱུར། སངས་རྒྱས་ཀྱི་གསུང་གི་དགོངས་པ་འགྲེལ་
ཚུལ་ལ་འཐད་མི་འཐད་ཕྱེ་ནས་བཟོ་བཅོས་བྱེད་ཆོག དེ་ཤིང་རྟ་ཆེན་པོའི་དགོངས་པ་
ཡིན། ཐ་སྙད་རིག་གནས་ཕལ་ཆེར་མངོན་སུམ་གྱི་སྤྱོད་ཡུལ་ཕྱི་རོལ་ཡུལ་གྱི་དངོས་པོའི་
ཆོས་ཉིད་མཚོན་པ་ཤ་སྟག་ཡིན་པས། དོན་དངོས་དང་མཐུན་མི་མཐུན་དཔྱད་ནས་
བཟོ་བཅོས་བྱེད་མི་ཆོག་པ་གཅིག་ཀྱང་མེད། དམུ་དགེ་བསམ་གཏན་ཚང་གིས“བོད་ཀྱི་
བརྡ་སྤྲོད་སུམ་ཅུ་པ་དང་རྟགས་ཀྱི་འཇུག་པ་གཉིས་ཀྱང་བོད་རང་སྐད་ཕྱི་ཡུལ་གྱི་ཆོས་ཉིད་
ལ་ཡོད་པ་དག་ཕྱོགས་བསྡོམས་བྱས་པ་ཡིན་ལ”ཞེས་དང༌། “ཡི་གེ་དེ་ཡང་ཐོག་མར་
སྐད་ལུགས་ལ་བརྟེན་ནས་བཟོས་པ་ཡིན་ལ། སྐད་ཀྱི་ཆེད་དུ་བཟོས་པའང་ཡིན”ཞེས་
གསུངས་པ་གོ་རྒྱུ་ཅན་གྱི་གསུང་ཡིན། ཚད་མ་དང་ཚད་མའི་སྐྱེས་བུ་ཟེར་བ་ཡང་ཡུལ་ལ་
སྦྱར་ནས་ཤེས་དགོས། དཔེར་ན། རང་གིས་འཚོས་པའི་ཟོག་དུ་ཡོད། དེའི་ནང་ན་
བཞོན་མ་ཁལ་མ་དུ་ཡོད། ། ཟོག་རེ་རེའི་གཟུགས་ཆེ་ཆུང་དང་སྤུ་མདོག་ཅི་འདྲ་ཐག་རིང་
ནས་མཐོང་ཚེ་རང་གི་ཐོག་ཡིན་པར་ངོ་ཤེས་པ་སོགས་ཟོག་རྫི་ཉིད་ཚད་མ་ཡིན། རང་གི་
ཟོག་གི་གྲངས་ཀ་དང་ཤ་ཤེད་རྒོད་གཡུང་སོགས་ངོ་སྤྲོད་བྱས་ན་ཟོག་རྫི་ཉིད་ཚད་མའི་སྐྱེས་
བུ་ཡིན། རྣམ་འགྲེལ་ལས། བླང་དང་དོར་བྱའི་དེ་ཉིད་ནི། ། ཐབས་དང་བཅས་པ་
རིགས་མཛད་པ། ། གང་དེ་ཚད་མ་ཉིད་འདོད་ཀྱི། ། ཞེས་པ་ལྟར། ཤེས་བྱའི་གཞུང་
ལུགས་གང་ཞིག་སློབ་སྦྱོང་དང་མྱོང་གོམས་ཟུང་གིས་དེའི་མཚན་ཉིད་ངོ་བོ་རབ་དབྱེ་བླང་
དོར་ཐབས་དང་བཅས་པ་ངེས་ཤིང་ལག་ལེན་ལ་ཐེབས་པ་བྱུང་ན་དེ་ལ་ཚད་མ་དང་ཚད་
མའི་སྐྱེས་བུར་གྱུར་པ་ཡིན། རང་ལ་ཚད་མ་དང་ཚད་མིན་འབྱེད་པའི་རྣམ་འབྱེད་ཀྱི་
350



རྩལ་མེད་པར། ཚད་མའི་གཞུང་ལུགས་དང་ཚད་མའི་སྐྱེས་བུ་ཐམས་ཅད་ལོ་རྒྱུས་ཀྱི་
འདས་དོན་ཞིག་ཏུ་བསམས་ནས། དེང་དང་ཕྱིས་སུ་ཚད་མའི་སྐྱེས་བུ་དང་ཚད་མའི་
གཞུང་མི་འབྱུང་བའི་ལྟ་བ་བཟུང་ན། རྒྱལ་བའི་ཆོས་སྐུའི་ཕྲིན་ལས་ལ་ཡང་བསྙོན་
འདིང་བ་དེ་ལས་ཆེ་བ་མེད་ལ། ལོ་སྟོང་དང་བཞི་བརྒྱའི་སྔོན་ལ་བོད་ཀྱི་རྒྱལ་འབངས་
ཐམས་ཅད་གལ་ཏེ་ལྟ་ཚུལ་དེ་འདྲ་ཞིག་བཟུང་ཡོད་ན་གཤེན་རབ་མི་བོ་ཁོ་ན་ཚད་མར་
བཟུང་ནས་རྒྱལ་བའི་བསྟན་པ་དང༌། བཅུ་ཕྲག་རིག་གནས་ཀྱི་ཉིན་བྱེད་མཐའ་འཁོབ་
མུན་གླིང་འདིར་འཆར་བའི་གོ་སྐབས་ག་ལ་འབྱུང་སྟེ། རྣམ་དཔྱོད་ཀྱི་རྩལ་དང་ལྡན་པ་
རྣམས་ཀྱིས་ཡང་ཡང་སོམས་ཤིག སྨྲས་པ། གཞུང་དོན་ལེགས་ཉེས་དཔྱོད་པས་ལྷུར་
ལེན་པ། །པ་ཊུ་ཉི་ཟླ་འགྲིམ་པའི་གོ་ལའི་ལམ། །ལམ་མཆོག་བསྟེན་ལ་སྐྱོན་དུ་ཉེར་བཟུང་
ན། །ན་ཡམས་མིན་ན་ཚོར་འདུ་གོ་ལོག་རྟགས། །བརྒལ་བརྟག་རིགས་འཕྲུལ་མེ་ལྕེ་གར་
འཁྲབ་པས། །བྱུང་རྒྱལ་སྨྲ་བའི་རྩྭ་སྐྱ་འཚིགས་པའི་ཤུལ། ། ཆོས་ཉིད་ཟ་འོག་རིས་ སུ་
མདངས་བཀྲ་བའི། །ལེགས་བཤད་པད་ཚལ་བསུང་ཞིམ་ཆིལ་གྱིས་འགེངས། །ཧྲལ་ཧྲིལ་
གྱུར་པའི་ནམ་མཁའི་བླ་བྲེས་གོས། ། ཚོན་གང་ཁབ་ཀྱིས་བཙེམ་འདོད་ངལ་བའི་རྒྱུ། །
རྩོད་ངག་རླབས་ཕྲེང་དབྱིངས་སུ་འཕྱུར་འདོད་ན། །ཤེས་བྱའི་ཀླུང་བརྒྱ་སྡུད་པའི་སྦྱོར་བ་
རྩོམས། །རྒྱུ་དང་བུད་མེད་དབང་ཆ་སོགས་མིན་པར། །ཤེས་བྱའི་གནས་ལུགས་རྩོད་ཁྱོད་
བསྔགས་པའི་ཡུལ། །རྩོད་པ་ཤགས་ཀྱིས་བརྒྱན་པའི་དཔེ་དར་བས། །ཚིག་སྣེ་ཕོག་ཐུག་
དགོངས་འགལ་མེད་པར་མཛོད། ། ། །།
351



བདག་གཞན་བྱ་བྱེད་ལས་གསུམ་གྱི་གོ་དོན་
དང་དབྱེ་བསྡུ་སོགས་བཤད་པ་འཁྲུལ་
སེལ་གང་གཱའི་རྒྱུན་བཟང་།
ཤེས་སྒྲིབ་སྤྲིན་བྲལ་དག་གསལ་ལྷ་ལམ་ངོས། །
ཤེས་དང་ཤེས་བྱ་གཅིག་འདྲེས་འོད་ཀྱི་རླབས། །
ཤེས་བྱའི་དཀྱིལ་འཁོར་ཀུན་ཁྱབ་ཉི་ཟླ་ཟུང༌། །
ཤེས་གསར་མཚར་སྡུག་འཛུམ་གྲོལ་འཕྲུལ་གྱིས་རྩེན། །
དེ་ཡང་བྱ་ཚིག་གི་ངོ་བོ་རབ་དབྱེ། འཇུག་ཚུལ་སོགས་དཔྱིས་ཕྱིན་པར་རྟོགས་
ཤིང་། ཡི་གེའི་ལག་ལེན་ལ་ཡང་མགོ་མི་འཁྲུགས་ཤིང་དགོས་ངེས་ཀྱི་དག་ཆ་ཐོན་པ་
བདག་གཞན་བྱ་བྱེད་ལས་གསུམ་དང་དུས་གསུམ་སོགས་ཀྱི་གོ་བ་ལ་རག་ལས་ཤིང་། དེ་
ཡང་གོ་སྦོམ་ཞིག་གིས་གོ་མི་ཆོད་ཅིང་། ་བདག་གཞན་སོགས་ཀྱི་ཐ་སྙད་སོ་སོའི་མཚོན་
དོན་དང་མཚན་གཞི། ཁྱབ་ཁོངས། ལག་ལེན་གྱི་གནད་སོང་བས་ཤ་ཕིགས་རུས་ཟིན་གྱི་
གོ་བ་ལུང་རིགས་ཉམས་མྱོང་གསུམ་འབྲེལ་གྱིས་གཏན་ཕེབས་ངེས་འདྲོངས་ཤིག་དགོས་ན།
དགེ་ཆོས་ཀྱིས། མི་རེའི་ཁོང་ན་མི་མཐུན་ཚད་མ་རེ། ། དེ་ཡི་རྒྱབ་སྐྱོར་རྡོ་རྗེ་བཀའ་ལུང་
རེ། །ལ་རེའི་རྒྱབ་ན་མི་མཐུན་ཆོས་ལུགས་རེ། །དེ་ཡི་རྗེས་འབྲངས་མཁས་བླུན་སྟོང་ཕྲག་
རེ། །ཞེས་གསུངས་པ་ལྟར། གཞུང་བྱེད་མཁས་པ་སོ་སོའི་འདོད་ཚུལ་མི་གཅིག་ཅིང་།
རང་ རང་ གི་ འདོད་ཚུལ་དེ་ ཁུངས་ བཙན་ ཚུལ་ དང་། ཡུས་ ཆེ་ ཚུལ་ བྱས་ ཡོད་ པས།
གང་གི་རྗེས་སུ་འབྲངས་པས་འཐད་ཅེ་ན། སྤྱིར་རིགས་པའི་གཞུང་ལུགས་གང་ཡིན་
ཀྱང་། གཞུང་བྱེད་མཁན་གྱི་གང་ཟག་སུ་ཡིན་དང་། དེ་གྲུབ་མཐའ་གང་དུ་གཏོགས་
པ་དང་། རང་ཉིད་ཀྱི་ལྟ་ཚུལ་དང་མཐུན་མི་མཐུན་སོགས་ལས་འབྱིན་འཇུག་བྱེད་པ་
མིན་པར། ཕྲ་ཞིབ་རིགས་པའི་སྟོབས་ཀྱིས་ཞུན་ཐར་བཅད་ནས། དངོས་པོའི་གནས་
ལུགས་དང་མཐུན་པའི་བཤད་སྲོལ་ཞིག་ཀེ་ རྗེས་སུ་འབྲངས་པ། རིགས་པའི་རྗེས་འབྲང་
གི་མཁས་པའི་སྤྱི་སྲོལ་ཞིག་ཏུ་སྣང་ལ། ནང་དགོས་སུ་ཐུན་མོང་རིག་གནས་བརྡ་སྤྲོད་
352



རིག་པའི་སྤྱོད་ཡུལ་ནི། མི་རིགས་རང་མཚན་པའི་སྐད་དང་། དེ་མཚོན་བྱེད་ཀྱི་ཡི་
གེའི་གོམས་གཤིས་ཀྱི་རྣམ་གཞག་ཅིག་ཡིན་པས། དེ་ཕལ་ཆེར་སོ་སྐྱེས་ཕལ་བའི་མངོན་
སུམ་གྱི་སྤྱོད་ཡུལ་ཡིན་ལ། སྒྲ་སྤྱི་དང་དོན་སྤྱིས་མཚོན་པའི་སྤྱི་མཚན་རྟོག་པའི་སྤྱོད་ཡུལ་
རྣམས་ཀྱང་དངོས་སྟོབས་དང་གྲགས་པའི་རྗེས་དཔག་གང་རུང་གི་སྤྱོད་ཡུལ་མིན་པ་མེད་
པས། རིགས་པའི་དབང་ཕྱུག་ཆོས་ཀྱི་གྲགས་པས། རྗེས་དཔག་རང་གི་སྤྱོད་ཡུལ་
ལ། །ལུང་ལ་ལྟོས་པ་མེད་པར་བཤད། །ཅེས་གསུངས་པ་ལྟར། བརྟག་ཐུབ་དོན་མཐུན་
གྱི་གཞུང་ལུགས་འཐད་ལྡན་དག་གི་རྗེས་སུ་འབྲངས་ཆོག་ཀྱང་། གཞུང་ལུགས་སྔ་མ་
ཞིག་ལ་ངེས་པར་བརྟེན་དགོས་པའི་ངེས་པ་མེད་ལ། སྔོན་གྱི་གཞུང་ལུགས་ཤིག་དང་མ་
མཐུན་ན་ཁུངས་མེད་རྟོག་བཟོས་ཡིད་ཆེས་བྱ་རིན་མེད་པར་སྤོང་དགོས་པར་ཡང་མ་ངེས་
སོ། །ལྷག་པར་དུ་གཞུང་ལ་ལའི་བཤད་འཁྱེར་འཐད་མི་འཐད་ད་དུང་བརྟག་པར་བྱ་བའི་
གཞི་ཡིན་པས། ཚུལ་གསུམ་ཚད་མས་ངེས་པ་འདྲོངས་པའི་གོ་བ་མ་རྙེད་བར་དུ་རྨོངས་
བློས་འོལ་ཚོད་དང་ཅོལ་ཆུང་སྤྲེའུའི་ཟློས་གོར་ལྷུར་ལེན་པའི་འབྱིན་འཇུག་གཏན་མི་་
བྱའོ། ། འདིར་དགག་གཞག་རྩོད་སྤོང་གི་རིགས་པའི་སྤྲོས་པ་དོར་ནས། ལུང་རིགས་
ཉམས་མྱོང་གསུམ་གྱིས་རང་གི་བློ་ངོར་ངེས་པ་གཞིར་བྱས་ནས། བདག་གཞན་དང་བྱ་
བྱེད་ལས་གསུམ་གྱི་དོན་ཁ་གསལ་གོ་བདེའི་ལུགས་སུ་བཤད་ན།
སྤྱིར་འདུས་བྱས་ཀྱི་དངོས་པོ་གང་ཡང་དུས་ངེས་ ཅན་ཞིག་གི་ནང་དུ་སྐྱེ་འཇིག་
གནས་གསུམ་བྱེད་པ་ཡིན་ཕྱིར། དངོས་པོའི་འཕོ་འགྱུར་དང་འགུལ་བསྐྱོད་ཀྱི་རིགས་
གང་ལ་ཡང་དུས་ཀྱི་རང་བཞིན་ཡོད་པས་ཁྱབ་ཅིང་། ཆོས་ཉིད་དེ་ལས་དེ་རྗོད་བྱེད་ཀྱི་
ཚིག་གི་ཐ་སྙད་ལ་ཡང་སྒྲ་འགྱུར་བའམ་ཚིག་གྲོགས་ཀྱིས་མཚོན་པའི་དུས་ཀྱི་ཁྱད་མཚན་དེ་
ཡོད་ཅིང༌། དེས་ཁྱབ་པ་ཁོ་ན་ཡིན་ཏེ། སི་ཏུའི་འགྲེལ་ཆེན་དུ་ཡང་དུས་གསུམ་གྱི་དབྱེ་
བས་ནི། བྱེད་ལས་དང་འབྲེལ་བའི་ངག་གི་སྦྱོར་བ་ཐམས་ཅད་ལ་ཁྱབ་ཅིང་ཞེས་བྱུང༌།
འདིའི་བྱེད་ལས་དང་འབྲེལ་བའི་ངག་གི་སྦྱོར་བ་ཞེས་པ། བྱེད་པོ་གཞན་འབྲེལ་གྱི་བྱ་
ཚིག་གི་ཁོངས་གཏོགས་བྱེད་ལས་ཀྱི་ཚིག་ཁོ་ནའི་དོན་དུ་བཟུང་ན་ཁྱབ་ཆུང་བས་དེ་དོན་
མིན་ལ། བྱེད་པ་པོ་གཞན་དང་འབྲེལ་མ་འབྲེལ་གྱི་བྱ་ཚིག་ཀུན་ལ་དུས་གསུམ་གྱི་ཁྱད་
པར་སྦྱོར་རྒྱུ་ཡོད་པར་བསྟན་པ་རེད། བདག་གཞན་དང་བྱ་བྱེད་ལས་གསུམ་གྱི་དབྱེ་
གཞིའམ་སྦྱོར་གཞི་ནི། བྱ་ཚིག་རིགས་གཉིས་ཀྱི་ནང་ཚན་བྱེད་པོ་གཞན་འབྲེལ་གྱི་བྱ་
ཚིག་ཁོ་ན་ཡིན་ལ། ཅིག་ཤོས་བྱེད་པོ་གཞན་དང་མ་འབྲེལ་བའི་བྱ་ཚིག་ལ་སྦྱོར་མི་ཐུབ་
ཅིང་། བཙན་སྦྱོར་བྱས་ཀྱང་དོན་ལ་མི་འབྱོར་ཏེ། སི་ཏུས། སྐབས་འདིའི་བདག་
གཞན་གྱི་སྒྲ་ནི་དངོས་སུ་བྱེད་པོ་དང་བྱ་བ་ངེས་པར་ཐ་དད་པ་ཞིག་གི་སྒོ་ནས་གཞག་
， 353



དགོས་ཞེས་དང༌། དངོས་སུ་བྱེད་པ་པོ་དང་བྱ་བ་ཐ་མི་དད་པའི་ལས་ཀྱི་ཚིག་རྣམས་ལ་
ནི་ལས་དེ་དག་གང་རུང་སྟོན་པའི་ཚིག་ཡིན་པས་ཁྱབ་ཀྱང་། ངོ་བོ་གཅིག་ལ་བདག་
གཞན་གྱི་དབྱེ་བ་མི་རུང་བས་འདིར་བསྟན་བདག་གཞན་གྱི་སྒྲ་མི་འཇུག་པའི་ཕྱིར་རོ། །
ཞེས་གསུངས་སོ། །བདག་གཞན་གྱི་ཐ་སྙད་ནི་བྱེད་པོ་གཞན་དང་འབྲེལ་བའི་བྱ་ཚིག་ཁོ་
ན་ལ་སྦྱར་བ་ཡིན་དུ་ཆུག་ཀྱང༌། བྱ་བྱེད་ལས་གསུམ་གྱི་ཐ་སྙད་བྱེད་པོ་གཞན་འབྲེལ་གྱི་
བྱ་ཚིག་ལ་སྦྱོར་བ་དང་། བྱེད་པ་པོ་གཞན་དང་མ་འབྲེལ་བའི་བྱ་ཚིག་ལ་མི་སྦྱོར་བའི་
ཤེས་བྱེད་ཅི་ཡོད་ཅེ་ན། སི་ཏུའི་འགྲེལ་ཆེན་དུ། གཞུང་འདིར་བྱེད་པ་པོ་དང་བྱ་བའི་
ཡུལ་གྱི་སྒྲ་རྣམས་བསྡུ་བའི་ཕྱིར་བདག་གཞན་ གྱི་དབྱེ་བ་ཟུར་དུ་མཛད་པ་ཡིན་ཞིང་།
དེའི་ཞར་ལ་བདག་གཞན་དང་འབྲེལ་བའི་བྱ་བྱེད་ཀྱི་ཚིག་ཕན་ཚུན་ཤེད་མཚུངས་པ་
རྣམས་ཀྱང་བསྡུས་པ་ཡིན་ཏེ། ཞེས་དང་། པྲ་ཏིའི་རྟགས་འཇུག་དགོངས་འགྲེལ་དུ།
བྱེད་པ་པོ་ནི་བདག་ཡིན་ཏེ། །བྱ་བའི་དངོས་པོ་གཞན་ཡིན་ནོ། །བྱ་བ་བསྒྲུབ་པའི་ཡུལ་ལ་
ནི། །ལས་ཀྱི་དངོས་པོ་ཞེས་པར་བརྗོད། །ཅེས་བྱུང་། དེ་ལས་བདག་གཞན་ནི་བྱ་བྱེད་
ལས་གསུམ་གྱི་སྟེང་དུ་ཕྱེ་བ་དང་། བྱ་བྱེད་ལས་གསུམ་གྱི་དབྱེ་སྒོ་གཞན་ཞིག་ཡིན་པར་
བསྟན་ཡོད་དོ། །དེ་ཡང་ཡིན་ཏེ། གལ་ཏེ་བྱེད་པོ་གཞན་དང་མ་འབྲེལ་བའི་བྱ་ཚིག་ལ་
བྱ་བྱེད་ལས་གསུམ་གྱི་ཐ་སྙད་བྱེད་དུ་ཡོད་་། དེ་ལ་བདག་གཞན་གྱི་ཐ་སྙད་ཀྱང་བྱེད་
དུ་ཡོད་དགོས་ཏེ། བདག་གཞན་ནི་བྱ་བྱེད་ལས་གསུམ་གྱི་དབྱེ་སྒོ་གཞན་ཞིག་ཡིན་པའི་
ཕྱིར། དེ་ལྟ་ན་སྐབས་འདིའི་བདག་གཞན་གྱི་སྒྲ་ནི་དངོས་སུ་བྱེད་པ་པོ་དང་བྱ་བའི་ཡུལ་
ངེས་པར་ཐ་དད་པ་ཞིག་གི་སྒོ་ནས་འཇོག་དགོས་ཞེས་པར་འགལ། ཡང་ན་བདག་
གཞན་གྱི་དབྱེ་གཞི་བྱ་བྱེད་ལས་གསུམ་མིན་དགོས་ཏེ། དེ་ལྟ་ན་བདག་གཞན་ལ་མཚན་
གཞི་མེད་པར་འགྱུར་བས་མི་འཐད་དོ། །བྱ་བྱེད་ལས་གསུམ་ནི་བྱེད་པོའི་དངོས་པོ་དང་།
བྱ་ཡུལ་གྱི་དངོས་པོ་དང་། དེ་གཉིས་ཕན་ཚུན་འཕྲད་ལྟོས་ཀྱི་བྱ་བ་ཞིག་གི་སྟེང་དུ་
འཇོག་དགོས་ཏེ། བྱེད་པ་པོ་མེད་ན་བྱ་ཡུལ་གྱི་ཐ་སྙད་མི་ཐོབ་ཅིང་། བྱ་ཡུལ་མེད་ན་
བྱེད་པ་པོའི་ཐ་སྙད་ཀྱང་མི་འཐོབ་སྟེ། བུ་མེད་ན་ཕའི་ཐ་སྙད་མི་འཐོབ་ཅིང་། ཕ་
མེད་ན་བུའི་ཐ་སྙད་ཀྱང་མི་འཐོབ་པ་ལྟ་བུ་ཡིན། བྱེད་པ་པོ་དང་བྱ་ཡུལ་ཡང་བྱ་བ་ལ་
བལྟོས་ནས་བཏགས་པ་ཡིན་ཏེ། བྱ་བ་མེད་ན་བྱེད་པ་པོ་དང་བྱ་བའི་ཡུལ་དུ་ཐ་སྙད་
བྱེད་པའི་རྒྱུ་མཚན་མེད་པའི་ཕྱིར། སློབ་དཔོན་ཀླུ་སྒྲུབ་ཀྱིས། བྱེད་པོ་ལས་ལ་བརྟེན་
བྱས་ཤིང་། །ལས་ཀྱང་བྱེད་པོ་དེ་ཉིད་ལ། །བརྟེན་ནས་འབྱུང་བ་མ་གཏོགས་པ། །འགྲུབ་
པའི་རྒྱུ་ནི་མ་མཐོང་ངོ༌། ། ཞེས་གསུངས་སོ། ། དོན་དེ་ལ་གོ་བ་ཆགས་ན་བྱེད་པོ་གཞན་
དང་མ་འབྲེལ་བའི་བྱ་ཚིག ང་ལམ་ལ་འགྲོ་ལྟ་བུ་ལ་ཡང་བྱེད་པ་པོ་དང་། བྱ་བའི་
354



ཡུལ་ལ་སོགས་ཀྱི་མིང་བཏགས་ནས་རྣམ་དབྱེ་གཉིས་པའི་སྐབས་སུ་བྱ་ཡུལ་ལ་བྱ་བ་བྱེད་
པའི་དཔེར་བརྗོད་དུ་འཁོད་པ་དེ་རིགས་སྙིང་བོ་ཡོད་མེད་གསལ་ལེར་རྟོགས་པར་འགྱུར་
རོ།་ །བདག་གཞན་དང་འབྲེལ་བའི་བྱ་བྱེད་ལས་གསུམ་གྱི་དབྱེ་གཞི་བྱེད་པོ་གཞན་འབྲེལ་
གྱི་བྱ་ཚིག་ཡིན་ན། བྱེད་པོ་གཞན་དང་འབྲེལ་མ་འབྲེལ་གྱི་དོན་དང༌། དེ་མཚོན་བྱ་
ཚིག་རིགས་གཉིས་ཇི་ལྟར་འབྱེད་ཅེ་ན། བྱེད་པ་པོ་གཞན་འབྲེལ་གྱི་བྱ་བ་ཞེས་པ་ནི།
བྱ་བ་བྱེད་པའི་དངོས་པོ་དང་། བྱ་བའི་ལྟོས་གཞིའམ་བྱས་རྗེས་འབྱུང་བའི་དངོས་པོ་ཐ་
དད་པ་གཉིས་ཕན་ཚུན་བརྟེན་ཅིང་འབྲེལ་བ་ལས་སྐྱེ་ཞིང་།་ཕན་ཚུན་བརྟེན་པའི་་
ཕྱོགས་གཉིས་མ་འཛོམས་ན་མི་འབྱུང་བའི་བྱ་བའི་སྐོར་ཅིག་ཡིན། དཔེར་ན། འཁོར་
ལོ་བསྐོར་བའི་བྱ་བ་ལྟ་བུ་ཡིན། འཁོར་ལོ་བསྐོར་བའི་བྱ་བ་དེ་ལ། སྐོར་མཁན་གྱི་མི་
དང་། བསྐོར་བྱའི་འཁོར་ལོ་དངོས་པོ་ཐ་དད་པ་གཉིས་ཡོད་ལ། བསྐོར་བའི་བྱ་བ་
དངོས་སུ་བྱེད་པ་ལ། སྐོར་བྱེད་ཀྱི་མི་དང་བསྐོར་བྱའི་འཁོར་ལོ་གཉིས་ཡུལ་དུས་གཅིག་
ཏུ་འཛོམས་དགོས་ཤིང་། དེ་གཉིས་ཀྱི་ཡ་གྱལ་དངོས་པོ་གཅིག་མེད་ན། བསྐོར་བའི་
བྱ་བ་བྱེད་མི་ཐུབ་ཅིང་། བསྐོར་བའི་བྱས་རྗེས་ཡང་འབྱུང་རྒྱུ་མེད། དེའི་ཕྱིར་བསྐོར་
ཞེས་པའི་ཚིག་དེ། བྱེད་པ་པོ་ཕྱོགས་གཅིག་གི་བྱ་བའི་འགུལ་བསྐྱོད་ཙམ་སྟོན་པ་མིན་
པར། བྱེད་པོ་བྱ་ཡུལ་གཉིས་ཚོགས་ཀྱི་བྱ་བ་ཞིག་སྟོན་པ་ཡིན་ལ། དེའི་གནད་ཀྱིས་
བསྐོར་ཞེས་བརྗོད་པའི་ཚེ། ཁྱོད་ཀྱིས་སྐོར་ཞེས་པའམ། འཁོར་ལོ་བསྐོར་ཞེས་སྒྲས་
ཟིན་ལ། སྐོར་མཁན་དང་བསྐོར་བྱ་གང་རུང་ཆད་ཀྱང་། དོན་ལ་ཕྱོགས་དེ་གཉིས་ཀ་
དངོས་སུ་ཡོད་པའི་དབང་དུ་བྱས་ནས་བརྗོད་པ་ཡིན་ལ། : འཁོར་ལོ་འཁོར་བའི་གནས་
ཚུལ་ཙམ་སྟོན་པ་ལ་བསྐོར་ཞེས་པའི་ཐ་སྙད་དེ་མི་འཇུག་གོ གཞན་འབྲེལ་ཞེས་པའི་
དོན་ཡང་། བྱ་བ་དེ་རིགས་བྱེད་པོ་དང་བྱ་ཡུལ་གང་རུང་ཕྱོགས་གཅིག་གིས་མི་འགྲུབ་
ཅིང་། འགྲུབ་བྱེད་ཀྱི་རྐྱེན་གཞན་ཞིག་དང་དངོས་སུ་འབྲེལ་བའམ་ལྟོས་པའི་དོན་ནོ། །
བྱེད་པོ་གཞན་དང་མ་འབྲེལ་བའི་བྱ་བ་ནི། བྱེད་པོ་དང་བྱ་ཡུལ་དངོས་པོ་ཐ་དད་དུ་
འབྱེད་དུ་མེད་ཅིང་། རང་ལུས་ཀྱི་འགུལ་བསྐྱོད་དམ་རང་སྟེང་གི་རྣམ་འགྱུར་ཙམ་ཡིན་
ཏེ། དཔེར་ན། ང་འགྲོའོ། །འཁོར་ལོ་འཁོར་རོ། །ཞེས་པས་འགྲོ་དང་འཁོར་ཞེས་
པའི་སྒྲས་མཚོན་པའི་བྱ་བ་ལྟ་བུའོ། །ཞིབ་ཆ་ཕྱེ་ན། སྤྱིར་རང་བྱུང་གི་འཕོ་འགྱུར་དང་།
རང་འགུལ་གྱི་བྱ་བ་གང་ཡང་རྟེན་འབྱུང་གི་ཆོས་ཡིན་པས། རྒྱུ་རྐྱེན་གཞན་ལ་མི་བརྟེན་
པ་མེད་ཀྱང་། རང་བྱུང་རང་འགུལ་གྱི་རྣམ་པ་འཛིན་པའི་རྟོག་པ་བློའི་ཐ་སྙད་དང༌།
དེ་རྗོད་བྱེད་ཚིག་གི་ཐ་སྙད་ཀྱིས་རྒྱུ་རྐྱེན་དེ་དག་བཏང་སྙོམས་སུ་བྱས་ནས། སྐབས་ཀྱི་
དངོས་པོའི་སྣང་ཚུལ་དེ་ཙམ་བརྗོད་ཡུལ་དུ་བྱས་པ་ཡིན་ནོ། །བྱེད་པོ་གཞན་དང་འབྲེལ་
355



མ་འབྲེལ་གྱི་བྱ་ཚིག་རིགས་གཉིས་སྒྲ་དྲག་ཞན་དང༌། མིང་གཞིའི་ཁྱད་པར། རྐྱང་
བརྩེགས་དང་སྔོན་འཇུག་གི་ཁྱད་པར། གཟུགས་འགྱུར་མང་ཉུང་དང་བྱེད་སྒྲ་འཐོབ་མི་
འཐོབ་དང་བྱ་ཡུལ་ཡོད་མེད་ཀྱི་ཁྱད་པར། སྐུལ་ཚིག་འཐོབ་མི་འཐོབ་དང༌། གཞན་
འབྲེལ་བྱེད་ཚིག་གི་སྐུལ་ཚིག་དང་ཅིག་ཤོས་སྒྲ་མཚུངས་སུ་གྲུབ་པའི་ཁྱད་ཆོས་སོགས་ཕན་
ཚུན་འབྱེད་བྱེད་ཀྱི་རྟགས་མཚན་དགུ་ཡོད་པ་བདག་གིས་བྱ་ཚིག་རྣམ་བཞག་ཏུ་བཀོད་
ཡོད་པས། ཞིབ་པར་ཤེས་འདོད་ན་དེར་གཟིགས་པས་འཐུས། དེའི་ནང་ནས་ཀྱང་
བྱེད་སྒྲ་འ ཐོབ་མི་འཐོབ་ཀྱི་ཁྱད་པར་དེ་ཤིན་ཏུ་གལ་ཆེ་སྟེ། བྱེད་པོ་གཞན་འབྲེལ་གྱི་བྱ་
ཚིག་གི་སྔོན་དུ་བྱེད་པ་གཙོ་ཕལ་གང་རུང་སྟོན་པའི་ཚིག་སྒྲས་ཟིན་ལ་ཡོད་ན། རྣམ་དབྱེ་
གསུམ་པ་དངོས་སྟོན་པའི་བྱེད་སྒྲ་འཐོབ་ཅིང་། བྱེད་པོ་གཞན་དང་མ་འབྲེལ་བའི་བྱ་
ཚིག་ལ། ནད་ཀྱིས་ཤི་ ་དང༌། ཆུ་ཡིས་འཁོར་ལྟ་བུ་རྒྱུ་རྐྱེན་སྟོན་པའི་བྱེད་སྒྲ་སྐབས་
འགར་འཐོབ་པ་མ་གཏོགས། བྱེད་པ་གཙོ་ཕལ་སྟོན་པའི་བྱེད་སྒྲ་སྤྱིར་བཏང་མི་འཐོབ་
ཅིང༌། བྱེད་པོ་གཞན་དང་མ་འབྲེལ་བའི་བྱ་ཚིག་གི་སྔོན་དུ་བྱེད་སྒྲ་བྱུང་ཚེ། ཚིག་དེའི་
རྗེས་སུ་ཐག་ཉེ་རིང་གང་རུང་ཞིག་ན་དེའི་ཁ་གཏད་ཀྱི་བྱེད་པོ་གཞན་འབྲེལ་གྱི་བྱ་ཚིག་
ཅིག་ཡོད་པའི་རྟགས་ཡིན། དེ་མེད་པར། མི་མཁས་པས་སླེབས་པའི་སྔ་མ་ཡིན། ལྟ་
བུ་ཡིག་ཚང་ལ་ལར་མཐོང་ཡང་། སྐད་རིགས་གཞན་པའི་ཤན་ཞུགས་པ་མ་གཏོགས།
བོད་སྤྱི་སྐད་ཀྱི་གོམས་སྲོལ་དང་མི་མཐུན་པས། བྱེད་པོ་གཞན་དང་མ་འབྲེལ་པའི་བྱ་
ཚིག་གི་སྔོན་དུ་བྱེད་སྒྲ་འཐོབ་པའི་དཔེར་མི་རུང་ངོ༌། །དེ་ལྟར་བདག་གཞན་བྱ་བྱེད་ལས་
གསུམ་གྱི་དབྱེ་གཞི་ངེས་པར་བྱས་ནས་དབྱེ་བ་སོ་སོར་བཤད་པ་ལ། བདག་གཞན་
གཉིས་སུ་དབྱེ་བ་དང༌། བྱ་བྱེད་ལས་གསུམ་དུ་དབྱེ་བ་གཉིས་ལས། ཐོག་མར་མཁས་
པ་སྔ་མ་རྣམས་ཀྱིས་དབྱེ་བསྡུ་བྱེད་ཚུལ་དང༌། དེ་དག་གི་སྐྱོན་ཡོན་ལ་དཔྱད་དེ་དབྱེ་སྒོ་
བཏོད་པ་ནི། སི་ཏུའི་འགྲེལ་ཆེན་དུ། ལས་གང་ཞིག་བྱེད་པ་པོ་གཞན་དང་དངོས་སུ་
འབྲེལ་བའི་དབང་དུ་བྱས་ནས། བྱེད་པ་པོའི་དངོས་པོ་དེ་ཉིད་དང་། དེའི་བྱེད་པ་
དང་བཅས་པ་ལ་ནི་བདག་ཅེས་བྱ་ཞིང་། དེས་བསྒྲུབ་པར་བྱ་བའི་ཡུལ་གྱི་དངོས་པོ་བྱ་
བ་དང་བཅས་པ་ལ་ནི་གཞན་ཞེས་བྱའོ། །ཞེས་བདག་གཞན་གཉིས་སུ་ཕྱེ་བ་དང་། དྲ་
ཏིའི་རྟགས་འཇུག་དགོངས་འགྲེལ་གསལ་བར། དེ་ཡང་དངོས་པོ་ལས་དང་ནི། །དུས་
དང་རྣམ་པ་གསུམ་དུ་འདོད། ། དངོས་པོ་བདག་གཞན་གཉིས་ཀ་དང༌། །བྱ་བའི་ཡུལ་
དང་རྣམ་པ་བཞི། ། ཞེས་བདག་དང༌། གཞན་དང་། བདག་གཞན་གཉིས་ཀ་དང༌།
ལས་ཀྱི་དངོས་པོ་བཞི་རུ་ཕྱེ་བའི་ལུགས་གཉིས་བྱུང་། དབྱེ་ཚུལ་དང་པོའི་དབང་དུ་བྱས་
ན། བྱེད་པ་པོ་དང༌། བྱེད་པའི་ལས་གཉིས་བདག་དང༌། བྱ་བའི་ཡུལ་གྱི་དངོས་པོ་
356



དང་། ་བྱ་བའི་ལས་གཉིས་གཞན་གྱི་ཁོངས་སུ་བསྡུས་པ་རེད། དབྱེ་ཚུལ་གཉིས་པའི་
དབང་དུ་བྱས་ན། བྱེད་པ་པོ་ནི་བདག་ཡིན་ཏེ། །བྱ་བའི་དངོས་པོ་གཞན་ཡིན་ནོ། །བྱ་
བ་བསྒྲུབ་བའི་ཡུལ་ནི། །ལས་ཀྱི་དངོས་པོ་ཞེས་པར་བརྗོད། །ཅེས་པ་ལྟར། བྱེད་པ་པོ་
ལ་བདག་དང༌། བྱ་བ་ལ་གཞན་དང་། བྱ་བ་བསྒྲུབ་པའི་ཡུལ་ལ་ལས་ཞེས་ངོས་འཛིན་
ཅིང་། མདོར་བསྟན་དུ་དངོས་པོ་ལ་བཞི་རུ་ཕྱེ་བའི་བདག་གཞན་གཉིས་ཀ་ཞེས་པའི་
མཚན་གཞི་ངོས་འཛིན་བྱས་མེད་པ་དང༌། བྱ་བ་ཞེས་པ་དེས་བྱ་ལས་རྐྱང་བ་བསྟན་པ་
ཡིན་ན། བྱེད་ལས་ཆད་པའི་སྐྱོན་ཡོད་ལ། བྱ་ལས་བྱེད་ལས་གཉིས་ཀ་བསྟན་པ་ཡིན་
ན། དེ་ལ་གཞན་གྱིས་མི་འདོམས་པའི་སྐྱོན་ཡོད་པས་འཐད་དཀའ་འོ། །སྔོན་ཆད་མདོ་
སྨད་ཕྱོགས་སུ་པྲ་ཏིའི་ལུགས་དར་ཆེ་བས་དེའི་རྗེས་འབྲངས་མང་ཞིང་། བདག་གིས་
ཀྱང་སྔོན་ཆད་བྱ་ཚིག་གི་རྣམ་གཞག་ཏུ་པྲ་ཏིའི་ལུགས་གཞིར་བྱས་ནས། ལས་ཀྱི་དངོས་
པོ་ལ་བྱ་བའི་ཡུལ་དང་། བྱ་ལས་བྱེད་ལས་གཉིས་བྱ་བྱེད་ལས་གསུམ་གྲས་ཀྱི་བྱ་བའི་
ཁོངས་སུ་བཞག་ཡོད་ལ། དེ་ལྟར་བྱས་ན་འགལ་བ་ཆེར་མེད་ཀྱང༌། ལས་ཞེས་པའི་
ཚིག་དེས་སྐབས་འགར་བྱ་གཞི་དང་།། སྐབས་འགར་བྱ་ལས་དང༌། སྐབས་འགར་
བྱེད་ལས་ལ་འཇུག་པས། མིང་དོན་ངེས་དཀའ་བའི་སྐྱོན་ཡོད་པས་མི་ལེགས་ཤིང་།
པྲ་ཏིའི་ལུགས་ཀྱི་ལས་ཀྱི་དངོས་པོའི་མཚན་གཞི་དེ་རིགས་གཞན་གྱི་ཁོངས་སུ་བསྡུས་ཏེ།
ལས་ཀྱི་དངོས་པོ་ཞེས་ལོགས་སུ་མི་དབྱེ་བར། བདག་གཞན་གཉིས་ཀ་དང་། བྱ་བྱེད་
ལས་གསུམ་གྱི་ལས་ལ་བྱ་ལས་བྱེད་ལས་གཉིས་འཇོག་པའི་ལུགས་དེ་གྲ་དག་ངོས་གཙང་
ཡིན་པར་མཐོང་བས། བདག་ནི་སངས་རྒྱས་ཕྱོགས་མི་འཛིན། ། སེར་སྐྱ་སོགས་ལ་མི་
སྡང་ ཡང་། ། གང་ཞིག་རིགས་པར་ལྡན་པའི་ཚིག་། དེ་ཉིད་སྟོན་པར་ཡོངས་སུ་་་
འཛིན། །ཞེས་པ་ལྟར། བདག་གཞན་གཉིས་དང༌། བྱ་བྱེད་ལས་གསུམ་དུ་ཕྱེ་བའི་
ལུགས་འདི་རང་ལུགས་འཐད་ལྡན་དུ་བཟུང་ནས་བཤད་པར་བྱའོ། ། -
དང་པོ་བདག་གཞན་གྱི་གོ་དོན་དང་མཚན་གཞི་གཉིས་ལས། དང་པོ་ནི། སི་
ཏུའི་འགྲེལ་ཆེན་དུ། ལས་གང་ཞིག་བྱེད་པ་པོ་གཞན་དང་དངོས་སུ་འབྲེལ་བའི་དབང་
དུ་བྱས་ནས། བྱེད་པ་པོའི་དངོས་པོ་དེ་ཉིད་དང༌། དེའི་བྱེད་པ་བཅས་ལ་ནི་བདག་
ཅེས་བྱ་ཞིང་། དེས་བསྒྲུབ་པར་བྱ་བའི་ཡུལ་གྱི་དངོས་པོ། བྱ་བ་དང་བཅས་པ་ལ་ནི་
གཞན་ཞེས་བྱའོ། །ཞེས་དང་། ཚོགས་ཤུལ་བླ་མ་ནོར་བསྟན་གྱི་མཐའ་དཔྱོད་དུ། ཕོ་
ནི་འདས་དང་གཞན་བསྒྲུབ་ཕྱིར། ། སོགས་ཀྱིས་དངོས་བསྟན་བདག་གཞན་གཉིས་ནི།
ཐུ་མི་གཉིས་པ་སི་ཏུ་རིན་པོ་ཆེའི་འགྲེལ་ཆེན་དུ་ཕྱོགས་སྔ་དགག་སྐབས། བསྟན་བྱའི་
གཙོ་བོ་བྱེད་པ་པོ་དང༌། བྱ་བའི་ཡུལ་གཉིས་ཀ་ཆད་པའི་སྐྱོན་ཡོད་པའི་ཕྱིར་རོ། །ཞེས་
357



གསུངས་ཤིང་། བདག་གཞན་གྱི་གཙོ་བོ་ནི་དེ་གཉིས་ལ་ངོས་བཟུང་བ་ལྟར། བྱ་བྱེད་
ལས་གསུམ་གྱི་ནང་ཚན་བྱེད་པའི་སྒྲ་དང་བདག་གི་སྒྲའི་བསྟན་བྱའི་གཙོ་བོ་བྱེད་པ་པོ་
དང༌། བདག་གི་སྒྲས་བསྟན་བྱའི་ཕལ་བ་དང་ལས་ཞེས་པའི་བསྟན་བྱ་ནི། ལས་་
དངོས་སམ་བྱེད་པ་པོ་ལ་ཡོད་པའི་ལས་ཞེས་བྱ་བའི་མིང་ཅན་དེ་ཡིན་ལ། བྱ་བ་དང༌།
གཞན་གྱི་སྒྲའི་བསྟན་བྱ་ལ་གཙོ་ཕལ་མེད་པར་བྱ་བའི་ཡུལ་ཁོ་ན་ཡིན་ནོ། ། ཞེས་གསུངས་
སོ། ། ཤར་མི་ཉག་གི་ཡུལ་དུ་རབ་བྱུང་བཅུ་བཞི་བའི་མེ་སྤྲེལ་ལོ(སྤྱི་ལོ1835) ལ་འཁྲུངས་
པའི་ཚོགས་ཤུལ་བླ་མ་ནོར་བསྟན་ཟེར་བ་འདི་ཉིད། - གྲུབ་མཐའ་རིས་མེད་ཀྱི་རིགས་
པའི་གཞུང་ལུགས་ལ་གཟིགས་རྒྱ་ཆེ་ཞིང་། འབྲས་སྤུངས་བྱམས་གླིང་དུ་བཀའ་པོད་ཀྱི་
གྲྭ་ སྐོར་ མཛད་ པས་ མཁས་ པའི་ གྲགས་ པ་ ཆེ། དབུ་ མ་ རིགས་ ཚོགས་ དྲུག་ དང༌།
བྱམས་ཆོས་ལ་ཡང་མཆན་འགྲེལ་གནང་། སུམ་རྟགས་དག་གསུམ་སོགས་ལ་རིགས་པས་
མཐའ་དཔྱད་དེ་དགག་སྒྲུབ་དང་ཞིབ་ཆ་བཏོད་པ་ཆེས་མང་པོ་ཞིག་ལྟ་བ་ཟབ་ཅིང་དོན་
གནད་ཕྱིན་པ་སྔོན་གྱི་འགྲེལ་བྱེད་གཞན་གྱིས་མ་ཐོན་པ་ཤ་སྟག་ཡིན། ཁོང་གིས་ད་དྲག་
དོར་བ་དཔེར་བྱས་ནས་ཡིག་ཚོགས་བསྐྱུང་ཕྱིར་ས་ཡང་འཇུག་དོར་བའི་དགོངས་འཆར་
བཏོན་པ། རིགས་པས་དཔྱད་ན་མི་ལེགས་པ་མེད་ཀྱང་། ཡི་གེའི་དོན་སྟོན་པ་སྤྱི་
ཚོགས་ཀྱི་གོམས་གཤིས་ཀྱི་རྣམ་གཞག་ཅིག་ལ་བརྟེན་པས་བཟོ་བཅོས་བྱེད་དཀའ་ཞིང་།
མི་མང་གི་བློ་ངོར་མི་བདེ་བས་ལག་ལེན་ལ་མ་ཐེབས་ཤིང༌། ཁོང་ལ་ས་གཅོད་བླ་མ་ཞེས་
པའི་མིང་ངན་ཞིག་ཀྱང་ཐོགས་མོད། སུམ་རྟགས་གཞུང་གི་གོ་རིགས་གཞན་ལས་ས་
ཆོད་ཆེ་བས། ས་གཅོད་བླ་མ་ཞེས་ནའང་དོན་མཐུན་གྱི་མཚན་ཡིན་པས་སྐྱོན་དུ་ཅི་
འགྱུར་ཞེས་ཀུ་རེ་བཅས་ཞར་བྱུང་དུ་སྨྲས་སོ། ། ་ ་།
བདག་དང་གཞན་ཞེས་པའི་དོན་ངེས་ཚིག་གིས་བཤད་ན། བྱེད་པོ་གཞན་འབྲེལ་
གྱི་བྱ་བ་ལ། བྱེད་པ་པོ་དང་བྱ་ཡུལ་དངོས་པོ་ཐ་དད་པ་གཉིས་ལས། བྱ་བ་བྱེད་པའི་
ཀུན་སློང་དང་། ལུས་ངག་གི་རྩོལ་བ་འདུ་བྱེད། ནུས་ཤུགས་སོགས་འབྱུང་བའི་བྱེད་
པའི་ཕྱོགས་ནི་བྱ་བ་བྱེད་པའི་གཙོ་ཕྱོགས་སམ། དོན་རང་དབང་ཅན་དང་། ཁྱིམ་
བདག་ལྟ་བུར་ལས་ལ་དབང་བས་བདག་དང་། བྱ་བ་བྱེད་པའི་ལྟོས་གཞི (གཅོད་བྱའི་
ཤིང་ལྟ་བུ)དང༌། བྱས་རྗེས(བྲི་བྱའི་ཡི་གེ་ལྟ་བུ)སོགས་བྱ་བ་བྱེད་པའི་ཡུལ་གྱི་ཕྱོགས་
ནི་གཙོ་ཕྱོགས་བདག་ལས་ཐ་དད་པས་གཞན་དངོས་སམ། ཡུལ་གྱི་འབྱུང་འཇིག་དང༌
རྣམ་པ་འགྱུར་བའི་བྱས་རྗེས་སོགས་གཞན་དབང་ཅན་དང༌། བྱ་བ་སྐྱེ་བ་དངོས་པོ་
གཞན་ལ་དངོས་སུ་ལྟོས་པས་གཞན་ཞེས་བྱའོ། །བདག་གི་མཚན་གཞི་ལ་རིགས་གཉིས་
ལས། དང་པོ་དངོས་པོའི་རང་བཞིན་ནམ་ཁྱད་པར་དང་མིང་ཙམ་སྟོན་ཅིང༌། བྱ་བ་
358



ག་
དངོས་མི་སྟོན་པའི་ཚིག་ལ། བྱེད་པ་པོ་སྟོན་པ། དཔེར་ན། ཤིང་གཅོད་པ་པོ།
བྱ་བ་སྒྲུབ་མཁན། ཆོས་སྐྱོང་། ས་སྲུང་དམག རྔ་རྡུང ( རྔ་རྡུང་མཁན)བསྟན་
འཛིན། སློབ་མ། ཡིག་འབྲི། ལྟ་བུ་དང༌། བྱེད་པ་སྟོན་པ། གཅོད་བྱེད་ཀྱི་སྟ་
རེ། འཆིང་ཞགས། ལྟ་བྱེད (མིག་གི་མིང) འཛིན་པ (རང་རིག) སྒྱུར་རྩི། རྗོད་
བྱེད། སྲུབ་ཤིང་། རྐང་རྟེན། གསོ་སྨན་ལྟ་བུའོ། །གཉིས་པ་ནི། བྱེད་པ་པོས་བྱ་
བ་བྱེད་པ་སྟོན་པའི་བྱེད་ལས་ཀྱི་སྒྲའམ་བྱ་བ་དངོས་སུ་སྟོན་པའི་སྒྲ་སྟེ། ཆོས་སྟོན་ཏོ། །
འཁོར་ ལོ་ སྐོར་ བར་བྱེད། བྱ་བ་སྒྲུབ། ཤིང་ གཅོད་ དོ། ། མིག་ གིས་ ལྟ། འབྲི།
འདོན། ལྟ་བུའོ། །་
གཞན་གྱི་མཚན་གཞི་ལ་རིགས་གཉིས་ལས། དང་པོ། ཡུལ་གྱི་དངོས་པོའི་རང་
བཞིན་ནམ་ཁྱད་པར་མིང་ཙམ་སྟོན་ཅིང་བྱ་བ་དངོས་མི་སྟོན་པ། བསླབ་བྱ། བསླབ་
པར་བྱ་བ། བསླབ་པ(མིང) བསྲུང་བྱ། ། གདུལ་བྱ། གཟུང་བ ( ཤེས་པའི་ཡུལ)
བརྗོད་ཡུལ། བསྟན་དོན། དཔྱད་གཞི། ལྟ་བུ་དང༌། གཉིས་པ། ཡུལ་བརྗོད་
བྱའི་གཙོ་བོར་བཟུང་ནས་བྱ་བ་ཞིག་སྟོན་པའམ། གཞན་འབྲེལ་གྱི་བྱ་བ་ཙམ་སྟོན་པ་བྱ་
པའི་ལས་སམ། བྱ་བ་དངོས་སྟོན་པ། བསླབ་པར་བྱ། བསྟན་པར་བྱ། བལྟའོ། །
རླུང་བསྒོམ། གཞུང་བརྩམ། བཤད་པ། བསྒྲུབ་པ། བཀླག་ བསྲུང་། ་ལྟ་
བུའོ། ། ་ ་ ་ ་ ་ ་ ་ ༌ ་ ་ ་་་
གཉིས་པ། བྱ་བྱེད་ལས་གསུམ་གྱི་དབྱེ་བསྡུ་བྱེད་ཚུལ་དང༌། གོ་དོན། ལག་
ལེན་ལ་སྦྱོར་བའི་གནད་ངེས་པར་བྱེད་པ་གསུམ་ལས། དང་པོ་ལ། གྲགས་ཆེ་བའི་
གཞུང་གི་དབྱེ་བསྡུ་བྱེད་ཚུལ་དང་། རང་ལུགས་གཉིས་ལས། དང་པོ་ནི། བདག་གི་
བསྟན་བྱའི་གཙོ་བོ་བྱེད་པ་པོ་དང་། གཞན་གྱི་བསྟན་བྱའི་གཙོ་བོ་བྱ་བའི་ཡུལ་ལ་བྱས་
ནས་བྱ་བ་ལ་བརྗོད་ཚུལ་གྱིས་གཉིས་སུ་ཕྱེ་བའི་བྱེད་པའི་ལས་བདག་གི་ཁོངས་དང་། བྱ་
བའི་ལས་གཞན་གྱི་ཁོངས་སུ་བསྡུས་ནས་བྱ་བྱེད་ལས་གསུམ་ཟུར་དུ་ཕྱེ་མེད་དེ། སི་ཏུའི་
འགྲེལ་བར། འགའ་ཞིག་གིས་བདག་བྱེད་པ་དང༌། གཞན་བྱ་བ་གཉིས་ཉིད་དུ་ཁ་
ཚོན་བཅད་པ་དང་ཞེས་ཕྱོགས་སྔར་བཀོད་ནས། དེ་དགག་པ་ལ། དེའང་མི་འཐད་
དེ། དེ་ལྟར་བྱེ་བྲག་ཕྱེ་ནས་མ་བཤད་པས། བྱེད་པའི་སྒྲ་ཡིན་ཚད་བདག་དང་། བྱེ་
བའི་སྒྲ་ཡིན་ཚད་གཞན་དུ་ཁས་བླངས་པར་སོང་ནས་འདིར་བསྟན་དུས་གསུམ་གྱི་ད་ལྟ་བ་
དང་མ་འོངས་པ་ཆད་པའི་ཟློས་སྐྱོན་དུ་འགྱུར་བར་མ་ཟད། དབྱེ་སྒོ་དེ་དག་ཕན་ཚུན་
འཛིངས་པས་དབྱེ་བ་དགོས་མེད་དུ་ཐལ་བའི་ཕྱིར་དང་། རྒྱུ་མཚན་དེས་མཁས་པའི་
གཞུང་ལུགས་ཆུད་གསན་པར་འགྱུར་བའི་ཕྱིར་དང་། ་་བོསྟན་བྱའི་གཙོ་བོ་བྱེད་པ་པོ་
359



དང་བྱ་བའི་ཡུལ་གཉིས་ཆད་པའི་སྐྱོན་ཡོད་པའི་ཕྱིར་རོ། ། ཞེས་དང་། གཞུང་འདིར་
བྱེད་པ་པོ་དང་བྱ་བའི་ཡུལ་གྱི་སྒྲ་རྣམས་བསྡུ་བའི་ཕྱིར་བདག་གཞན་གྱི་དབྱེ་བ་ཟུར་དུ་
མཛད་པ་ཡིན་ཞིང༌། དེའི་ཞར་ལ་བདག་གཞན་དང་འབྲེལ་བའི་བྱ་བྱེད་ཀྱི་ཚིག་ཕན་
ཚུན་ཤེད་མཚུངས་པ་རྣམས་ཀྱང་བསྡུས་པ་ཡིན་ནོ། །ཞེས་གསུངས་སོ། །
པྲ་ཏི་དགེ་བཤེས་ཀྱིས། བྱ་བྱེད་ལས་གསུམ་དུ་ཕྱེ་བའི་བྱེད་ཅེས་པ་བྱ་བ་བྱེད་པ་པོ་
དང༌། བྱ་ཞེས་པ་བྱ་བ་དངོས་དང༌། ལས་ཞེས་པ་བྱ་བའི་ཡུལ་དུ་བྱས་ཤིང་། བྱ་བ་
ལ་ཡང་བྱ་ལས་བྱེད་ལས་གཉིས་སུ་ཕྱེ་ནས། བྱེད་ལས་བྱེད་པའི་ཁོངས་སུ་བསྡུས་ཤིང༌།
བྱ་ལས་དང་བྱ་བ་དང་དོན་གཅིག་མིང་གི་རྣམ་གྲངས་སུ་བྱས་པ་ཡིན་ཏེ། དེའི་རྟགས་
འཇུག་དགོངས་འགྲེལ་དུ། བྱེད་པ་པོ་ནི་བདག་ཡིན་ཏེ། །བྱ་བའི་དངོས་པོ་གཞན་ཡིན་
ནོ། །བྱ་བ་བསྒྲུབ་པའི་ཡུལ་ལ་ནི། །ལས་ཀྱི་དངོས་པོ་ཞེས་པར་བརྗོད། །བྱེད་པ་པོ་དང་
འབྲེལ་བའི་ལས། །བྱེད་པའི་ལས་ཞེས་བྱ་བ་སྟེ། །བྱ་བའི་ཡུལ་དང་འབྲེལ་བའི་ལས། །བྱ་
བའི་ལས་ཞེས་འདོད་པ་ཡིན། །ཞེས་གསུངས་སོ། ། །
ཚོགས་ཤུལ་བླ་མ་ནོར་བསྟན་གྱིས། བྱ་བྱེད་ལས་གསུམ་དུ་ཕྱེ་བའི་བྱ་ནི་བྱ་བའི་
ཡུལ་དང༌། བྱེད་ནི་བྱེད་པ་པོ་དང་། ལས་ནི་བྱ་བ་དངོས་ལ་འདོད་ཅིང༌། དེ་ཡང་
བྱ་ལས་བྱེད་ལས་དོན་གཅིག་མིང་གི་རྣམ་གྲངས་དང་། ལས་སམ་བྱ་བ་དངོས་ནི་བྱེད་པ་
པོ་དང་འབྲེལ་ བའི་ ལས་རྐྱང་ བ་ མ་ གཏོགས། བྱ་བའི་ལས་ཡོད་ པར་ མི་འདོད་དེ།
དེའི་མཐའ་དཔྱོད་དུ། བྱ་བྱེད་ལས་གསུམ་གྱི་ནང་ཚན་གྱི་བྱེད་པའི་སྒྲ་དང་བདག་གི་
སྒྲའི་བསྟན་བྱའི་གཙོ་བོ་བྱེད་པ་པོ་དང་། བདག་གི་སྒྲའི་བསྟན་བྱ་ཕལ་བ་དང་། ལས་
ཞེས་པའི་བསྟན་བྱ་ནི་ལས་དངོས་སམ། – བྱེད་པ་པོ་ལ་ཡོད་པའི་བྱེད་པའམ། ལས་
ཞེས་པའི་མིང་ཅན་དེ་ཡིན་ལ། བྱ་བ་དང་གཞན་གྱི་སྒྲའི་བསྟན་བྱ་ལ་གཙོ་ཕལ་མེད་པར་
བྱ་བའི་ཡུལ་ཁོ་ན་ཡིན་ནོ། །ཞེས་དང༌། ཕལ་མོ་ཆེ་དང་ལས་ལ་བྱེད་པ་པོ་ལ་ཡོད་པའི་
ལས་དང༌། བྱ་བའི་ཡུལ་ལ་ཡོད་པའི་ལས་གཉིས་འཇོག་པ་ནི། གང་ཟག་གིས་གང་
ཟག་གཞན་ལ་ཕན་འདོགས་པའི་ལས་སྦྱིན་པ་གཏོང་བ་ལྟ་བུ་ལ། གཏོང་ཡུལ་གྱིས་
བསླང་བ་དང༌། བླངས་པའི་བྱ་བ་ལྟ་བུ་ལ་འཇོག་ཀྱང་། དེའང་ཞིབ་ཏུ་ཕྱེ་ན། སློང་
བ་བོ། བསླང་བྱ། སློང་བའི་ལས་དང་གསུམ་ཡོད་ཀྱི། ཤིང་གཅོད་པ་སོགས་ལ་ཡུལ་
གྱི་ལས་འཇོག་པ་ནི་མགོ་འཁོར་ཏེ་རིགས་འདྲ་ཐལ་ཆེ་བ་སྟེ། ཤིང་མཁན་དང་། ཤིང་
དང༌། ལས་གཅད་པ་སྟེ་ལས་ཀྱི་འཁོར་གསུམ་ལས་མེད་ཕྱིར་འཁོར་གསུམ་རྣམ་པར་མི་
རྟོག་པའི་ཤེས་རབ་སོགས་གསུང་ལ། འཁོར་བཞི་བ་མདོ་རྒྱུད་དུའང་མ་གསུངས་ལ།
མཛུབ་མོ་འཛུགས་ཡུལ་མི་རྙེད་པ་ནི་བ་ལང་རྫི་བོ་ལ་ཡང་མངོན་སུམ་མོ། །འོན་ཀྱང་ཤིང་
360..



ཆད་དང་ཆག་ལྟ་བུ་བྱ་བའམ། གཞན་ནམ། ཡུལ་ལ་ཡོད་པའི་བྱ་བར་འཇོག་གོ་སྙམ་
ཡང་། དེ་འདས་པ་ཡིན་པར་འགྲེལ་ཆེན(སི་ཏུའི)གྱི་དཔེར་བརྗོད་དུ་གསུངས་པ་ལྟར་
ཡིན། དེ་རིགས་བྱེད་པ་པོ་མེད་པར་རང་བཞིན་གྱིས་བྱུང་བའི་འདས་ཚིག ཅེས་
དང༌། ཡང་ཕན་འདོགས་པའི་ལས་ཡིན་ཡང་ཡུལ་གྱིས་སྲོག་སྐྱོབ་ཞུས་ཤིང་བྱེད་པ་པོས་
བསྐྱབ་ན་ལས་གཉིས་ཀ་དང་། ཡུལ་གྱིས་མ་ཞུས་ན་བྱ་ཡུལ་ལ་ཡོད་པའི་ལས་མེད་པ་
ལྟར་ཕར་ཕྱིན་གཞན་ལྔ་དང་གནོད་པའི་ལས་རྣམས་ལ་ཡོད་པ་མིན་ནོ། ། ཞེས་དང་།
བྱ་ཡུལ་དང་བྱེད་པ་པོ་ལ་མི་འཇུག་པའི་ལས་ཉིད་ཀྱི་མིང་ལ། བྱ་བ་དང་བྱེད་པ་དང་།
ལས་ཟེར་བ་གསུམ་ནི་དོན་གཅིག་མིང་གི་རྣམ་གྲངས་སུ་ཟད་དེ། ཞེས་བྱུང་། གོང་
གསལ་ལུགས་དང་པོ་ནི། བྱ་བྱེད་ལས་གསུམ་བདག་གཞན་གྱི་ཁོངས་སུ་བསྡུས་ནས་སོ་
སོར་མ་ཕྱེ་ཞིང་། ལུགས་གཉིས་པ་ནི། ལས་ཞེས་པ་དེ་སྐབས་འགར་བྱ་གཞི་དང་།
སྐབས་ འགར་ བྱ་ བ་ དང་། སྐབས་ འགར་ བྱེད་ པ་ ལ་ གོ་ ནས་ ཉོག་ དྲ་ འབྱུང་ བས།
ལུགས་གསུམ་པ་ཉིད་ཅུང་ཟད་ལེགས་པར་མཐོང་ཞིང༌། འོན་ཀྱང་བྱ་ལས་དང་བྱེད་
ལས་གཉིས་ཀྱི་གོ་བའི་གནད་དང་ལག་ལེན་སྦྱོར་ཚུལ་སོ་སོར་མ་ཕྱེ་བས་རགས་ཆེ་བའི་སྐྱོན་
ཡོད་པར་མ་ཟད། བྱ་ཚིག་དང་བྱེད་ཚིག་གི་སྒྲ་དང་ཡིག་གཟུགས་སྟེང་གི་ཁྱད་པར་དང༌།
དེ་དག་གི་རྒྱུ་མཚན་མ་བཤད་པས། བྱ་བྱེད་སོ་སོར་འབྱེད་པའི་དགོས་པ་མེད་དོ་སྙམ་
པའི་ཐེ་ཚོམ་སྐྱེད་སྲིད་པས་ཞིབ་ཆ་བཏོད་དགོས་པར་སྣང་ངོ༌། །
གཉིས་པ། རང་ལུགས་ནི། བྱ་བྱེད་ལས་གསུམ་དུ་ཕྱེ་བའི་བྱ་ཞེས་པ་བྱ་བའི་
ཡུལ་དང་། བྱེད་ནི་བྱེད་པ་པོ་གཙོ་བོ་དང་། བྱེད་པ་ཕལ་བ་དང་། ལས་ནི་བྱ་བ་
དངོས་ཏེ། དེ་ལ་བྱ་ལས་བྱེད་ལས་གཉིས་སུ་དབྱེའོ། །འཁོར་ལོ་བསྐོར་བའི་བྱ་བ་ལ་
མཚོན་ན། བྱ་ཞེས་པའི་སྒྲས་བསྐོར་བྱའི་འཁོར་ལོ་དང་། བྱེད་ཅེས་པའི་སྒྲས་འཁོར་
ལོ་སྐོར་མཁན་གྱི་མི་དང༌། དེའི་ཀུན་སློང་ལུས་ཤེད་ལག་པ་ལག་ཆ་བྱེད་ཐབས་སོགས་
དང༌། ལས་ཀྱི་སྒྲས་བསྐོར་བའི་བྱ་བ་དེ་མཚོན་ནོ། །དེའི་ནང་གི་བྱ་བྱེད་སྟོན་པའི་སྒྲ་ནི།
བྱེད་པའི་ཕྱོགས་དང༌། ཡུལ་གྱི་ཕྱོགས་ཀྱི་རང་བཞིན་ཁྱད་ཆོས་ཙམ་ལས་བྱ་བ་དངོས་མི་
སྟོན་པས། མིང་རྐྱང་དང་འདྲ་ཞིང་། བྱེད་པ་གཙོ་ཕལ་སོགས་བྱེད་པའི་ཕྱོགས་ཀྱི་
དངོས་པོ་རྣམས་ཡིག་གཟུགས་ད་ལྟ་བ་དང་། བྱ་ཡུལ་གྱི་དངོས་པོ་ཡིག་གཟུགས་མ་
འོངས་པས་མཚོན་ཀྱང་། དེ་ནི་སྒྲ་དང་ཡིག་གཟུགས་འདྲ་བ་ཙམ་ཡིན་ལ། བྱ་བ་
དངོས་མི་སྟོན་པས་དུས་ཀྱི་ཁྱད་པར་སྦྱར་དུ་མེད་དོ། ། དཔེར་ན། འཇིག་རྟེན་བྱེད་པོ་
ལ་དུས་ནམ་ཡང་འཇིག་རྟེན་བྱེད་པོ་ཟེར་བ་ལས། འདས་པའི་འཇིག་རྟེན་བྱས་པ་པོ་
དང་། མ་འོངས་འཇིག་རྟེན་བྱ་བ་པོ་སོགས་སུ་ཟེར་སྲོལ་མེད་པ་ལྟ་བུའོ། །དེའི་ཕྱིར།
361་



བྱེད་པ་པོ་བདག་ད་ལྟ་བ། །བྱ་བའི་ལས་གཞན་མ་འོངས་པ། །ཞེས་པའང་དོན་གྱི་སྟེང་དུ་
བྱེད་པ་པོ་དང་བདག་ད་ལྟ་ཡིན་པ་དང༌། བྱ་ལས་དང་གཞན་མ་འོངས་ཡིན་པའི་དོན་
མིན་ལ། སྒྲའམ་ཡིག་གཟུགས་སྟེང་དུ་དེ་དག་འདྲ་བར་སྟོན་པ་ཡིན་པར་གོ་དགོས་སོ། །
འགྲེལ་བྱེད་ཕལ་ཆེ་བས་སྒྲའམ་ཡིག་གཟུགས་སྟེང་གི་དུས་གསུམ་དང༌། བྱ་བ་དངོས་ཀྱི་
དུས་གསུམ་དོན་གཅིག་ཏུ་འཁྲུལ་ནས་ཉོག་དྲའི་རྒྱུ་ལས་མ་ཐར་བར་སྣང་ངོ༌། །བྱ་བྱེད་
ལས་གསུམ་ནང་གི་བྱ་ཡུལ་མཚོན་པའི་སྒྲ་ལ་སྤྱིར་བཏང་དང་། དམིགས་བསལ་གཉིས་
ལས། སྤྱིར་བཏང་བྱ་ཚིག་གམ་མ་འོངས་པའི་སྒྲ་འཇུག་སྟེ། དཔེར་ན། བསྒྲུབ་བྱའི་
བྱ་ བ། ། བསྒྲུབ་ བྱ། བསྒྲུབ་ པར་ བྱ་ བ། བལྟ་ བྱ། . བསྲུང་ བྱ། བསླབ་ པ།
( མིང་རྐྱང་)གཟུང་བ། དཔྱད་གཞི། ལྟ་བུ་དང༌། དམིགས་བསལ་བྱེད་ཚིག་གམ་
ད་ལྟ་བའི་སྒྲ་ཡང་འཇུག་སྟེ། དཔེར་ན། སེལ་བྱའི་ཐེ་ཚོམ། འཛིན་རྒྱུའི་མཚོན་ཆ།
གཅོད་བྱའི་ཤིང་། སློབ་པའི་ཡི་གེ། ལེན་པའི་གླུ། སྟོན་རྒྱུའི་ཡི་གེ། དཔྱོད་པའི་
དོན། ” ལྟ་བུའོ། །བྱ་བྱེད་ལས་གསུམ་ནང་གི་བྱེད་པ་མཚོན་པའི་སྒྲ་ལ། སྤྱིར་བཏང་
དང༌། དམིགས་བསལ་གཉིས་ལས། སྤྱིར་བཏང་བྱེད་ཚིག་གམ་ད་ལྟ་བའི་སྒྲ་འཇུག་
སྟེ། དཔེར་ན། ཤིང་ གཅོད་ མཁན། འཛིན་ སྤྱད་ ཀྱི་ སྐམ་ པ། བྱེད་ ཐབས།
སློབ་ དཔོན། ཡིག་འབྲི། ( མིང་རྐྱང) རྔ་རྡུང་ ( རྔ་རྡུང་མཁན)། ཆོས་ སྐྱོང་།
ས་སྲུང་། བསྟན་འཛིན་གྱི་སྐྱེས་བུ། ལྟ་བྱེད་ཀྱི་མིག་ལྟ་བུ་དང༌། དམིགས་བསལ་བྱ་
ཚིག་གམ་མ་འོངས་པའི་སྒྲ་ཡང་འཇུག་སྟེ། དཔེར་ན། དམྱལ་བའི་བསྲུང་མ། ཤ་
གཟུང་། གཞལ་ བྱེད། སྔགས་བཀླག་ཐབས། ནད་བརྟག་ཐབས། སྐྲ་བཞར།
སྐྲ་བཞར་མཁན)འོ་མ་བཞོ་མཁན། གཏམ་བཤད་མཁན། ཐར་བ་ཐོབ་བྱེད་ཀྱི་ལམ།
དགག་ཡིག་ལྟ་བུའོ། །
ལས་ལ་བྱ་ལས་དང་བྱེད་ལས་གཉིས་སུ་ཕྱེ་བ་ནི། བྱེད་པ་པོ་དང་བྱ་བའི་ཡུལ་གྱི་
ཕྱོགས་གཉིས་ན་བྱ་བ་ཡོད་པའི་དོན་མིན་ཏེ། བྱ་བའམ་ལས་ཀ་ཞེས་པ་བྱ་བ་བྱེད་མཁན་
གྱི་བྱེད་རྩོལ་དེ་ལས་ཡན་གར་བ་ཞིག་ངོས་འཛིན་རྒྱུ་མི་རྙེད་པའི་ཕྱིར། དཔེར་ན་ཡི་གེ་
འབྲི་བ་ལ་མཚོན་ན་ཡི་གེ་འབྲི་བའི་བྱ་བ་ནི་ཡིག་མཁན་གྱི་མཛུབ་གུ་དང་སྨྱུག་རྩེ་འགུལ་བ་
དེ་ལས་གཞན་ཞིག་མི་རྙེད་ཅིང་། ཡིག་རིས་ཤོག་ངོར་བབས་པ་དེ་མཛུབ་གུ་དང་སྨྱུག་གུ་
བསྐྱོད་པའི་བྱས་རྗེས་ཙམ་ཡིན་ལ། དེ་ལ་བྱ་ཡུལ་ཐོག་གི་བྱ་བར་ངོས་བཟུང་བྱས་ན།
མངོན་སུམ་དང་འཇིག་རྟེན་གྲགས་ཚོད་གཉིས་ཀ་དང་འགལ་བས། ཚོགས་ཤུལ་བླ་མས།
ཕལ་མོ་ཆེ་དག་ལས་ལ་བྱེད་པ་པོ་ལ་ཡོད་པའི་ལས་དང་། བྱ་བའི་ཡུལ་ལ་ཡོད་པའི་ལས་
གཉིས་འཇོག་པ་ནི། གང་ཟག་གིས་གང་ཟག་གཞན་ལ་ཕན་འདོགས་པའི་ལས་སྦྱིན་པ་
༈
， 362



གཏོང་བ་ལྟ་བུ་ལ། གཏོང་ཡུལ་གྱིས་བསླང་བ་དང་། བླང་བའི་བྱ་བ་ཡོད་པ་ལྟ་བུ་ལ་
འཇོག་ཅིང་། དེའང་ཞིབ་ཏུ་ཕྱེ་ན་སློང་བ་པོ་དང་། བསླང་བྱ། སློང་བའི་ལས་དང་
གསུམ་ཡོད་ཀྱི། ཤིང་གཅོད་པ་སོགས་ལ་ཡུལ་གྱི་ལས་འཇོག་པ་ནི་མགོ་འཁོར་ཏེ་རིགས་
འདྲ་ཐལ་ཆེ་བ་སྟེ། ཤིང་མཁན་དང་། ། ཤིང་དང་། ལས་གཅོད་པ་སྟེ་ལས་ཀྱི་འཁོར་
གསུམ་ལས་མེད་ཕྱིར་འཁོར་གསུམ་མི་རྟོག་པའི་ཤེས་རབ་སོགས་གསུངས་ལ། ཞེས་
དང་། བྱ་ཡུལ་ཀ་བ་དང་བུམ་པ་ལ་དེ་བྱེད་པ་པོར་སོང་བའི་ལས། ཀ་བས་གདུང་མ་
བཏེགས་པ་ལྟ་བུ་ཡོད་ཀྱང་། གང་ཟག་གིས་བུམ་པ་ཐོགས་ལྟ་བུའི་བུམ་པ། – བྱ་བའི་
ཡུལ་ལ་ལས་མེད་པ་བ་ལང་རྫིས་ཀྱང་ལོས་ཤེས་གསུངས་པ་དངོས་གནད་ཕྱིན་པའི་ཚིག་ཏུ་
སྣང་ངོ༌། །འདིའི་ཐད་ལ་འགྲེལ་བཤད་མང་པོ་ཞིག་མངོན་སུམ་དང་འགལ་བའི་ནོར་
འཁྲུལ་བྱུང་བ་ནི། བྱ་བའི་ཡུལ་དང་འབྲེལ་བའི་ལས་ཞེས་པའི་ཚིག་གི་གོ་བ་རགས་ཆེ་
ཞིང༌། གནད་མ་ལོན་པའི་སྐྱོན་ཏེ། ཡུལ་གྱི་སྟེང་དུ་བྱ་བ་ཞིག་མཛུབ་ཚུགས་བྱེད་ས་
མེད་ན། ལས་སམ་བྱ་བ་དེ་ཡུལ་དང་ཇི་ལྟར་འབྲེལ་ཞེས་བསམ་ཡོད་ཀྱང་། དངོས་པོ་
དེ་དང་འབྲེལ་བ་ཡོད་ན། དངོས་པོ་དེའི་སྟེང་དུ་ཡོད་ག་ལ་དགོས། དཔེར་ན། ས་
བོན་དང་མྱུ་གུ་གཉིས་འབྲེལ་བ་ཡོད་ཀྱང༌། ས་བོན་སྟེང་དུ་མྱུ་གུའམ། མྱུ་གུའི་སྟེང་དུ་
ས་བོན་ཡོད་མི་དགོས་པ་ལྟ་བུ་ཡིན། བྱ་བྱེད་ལས་གསུམ་ནང་ཕན་ཚུན་ལྟོས་བཅས་ཀྱི་
འབྲེལ་བ་ཡོད་དེ། དེ་མེད་ན་བྱ་བྱེད་ལས་གསུམ་སོ་སོའི་ཐ་སྙད་མི་འཐོབ་བོ། དཔེར་
ནི། བསྐྱེད་བྱ་སྐྱེད་བྱེད་ཀྱི་འབྲེལ་བ་མེད་པའི་ལམ་ཁར་འཕྲད་པའི་བྱིས་པ་དང་བུད་
མེད་ཅིག་ལ། མོ་དང་བུའི་ཐ་སྙད་མི་འཇུག་པ་ལྟ་བུ་ཡིན། འོན་ཀྱང་བྱ་བྱེད་ལས་ཀྱི་
འབྲེལ་བ་ལ་འབྲེལ་ཚུལ་གྱི་རྣམ་པ་མི་གཅིག་པ་དུ་མ་ཡོད། ཤིང་གཅོད་པ་ལ་མཚོན་ན།
གཅད་བྱའི་ཤིང་མེད་ན་གཅོད་པའི་བྱ་བ་བྱེད་ས་མེད་པས་བྱ་བ་ཤིང་ལ་བརྟེན་ཅིང་ལྟོས་
པ་ཡིན་ལ། ཡི་གེ་འབྲི་བ་ལ་མཚོན་ན། ” བྲིས་པའི་བྱ་བ་ཡི་གེ་ལ་བརྟེན་པའམ་ལྟོས་པ་
མ་ཡིན་ཏེ། ཡིག་རིས་ནི་བྲིས་པའི་བྱ་བ་དེའི་འབྲས་བུ་ཡིན་པས། འབྲས་བུ་རྒྱུ་ལ་
བརྟེན་ཅིང་། རྒྱུ་འབྲས་བུ་ལ་བརྟེན་པ་མིན་ནོ། ལ་ལས་ཤིང་དུམ་བུར་ཆད་པ་དང་།
ཤོག་ངོར་ཡིག་གཟུགས་བབས་པ་དེ་བྱ་བའི་ཡུལ་དང་འབྲེལ་བའི་ལས་སུ་ངོས་འཛིན་བྱེད་
མོད། དེ་རིགས་བྱ་བའི་ལས་ཡིན་ན་བྱ་བའི་ལས་མཚོན་བྱེད་ཀྱི་བྱེད་པ་པོ་གཞན་འབྲེལ་
གྱི་བྱ་ཚིག་གིས་བརྗོད་ཆོག་པ་ལ། ཆད་ཤར་འབབ་སོགས་བྱེད་པོ་གཞན་དང་མ་འབྲེལ་
བའི་བྱ་ཚིག་ཤ་སྟག་གིས་བརྗོད་དགོས་པའི་རྒྱུ་མཚན་ཅི་ལ་ཐུག ཤིང་དུམ་བུར་ཆད་པ་
དང་། ཡིག་གཟུགས་བབས་པ་དེ་ལ་བྱ་བའམ་ལས་ཀ་ཟེར་མི་ཟེར་འཇིག་རྟེན་རྒད་པོ་
རྣམས་ལ་དྲིས་ན་ཡང་ཤེས། ལ་ལས་ཤིང་དུམ་བུར་ཆད་པའི་ཆ་དེ་བྱ་བའི་ལས་ཡིན་ཟེར་
363



བ་དེ་ལས་ཀྱང་རྫོབ་སྟེ། ཤིང་དུམ་བུར་ཆད་པའི་ཆ་ནི། དངོས་པོ་ཞིག་པའི་ཆ་དང་།
སྒྲིབ་གཉིས་ཟད་པར་སྤངས་པའི་སྤངས་ཆ་དང་འདྲ་བར་རྟོག་པ་ཞིག་ཡིན་པས། བྱ་
བའི་ལས་ཀྱི་མཚན་གཞིར་རྟག་པ་ཞིག་འཇོག་པ་ངོ་མཚར་བས་ཀྱང་ཆེས་ངོ་མཚར་རོ། །
ཚོགས་ཤུལ་བླ་མས། བྱ་བྱེད་ཀྱི་ཚིག་ལ་ཁྱད་པར་མེད་ཅིང་གང་བདེར་ཆོག་ཚད་བྱེད་
ཚིག་ཏུ་གྲགས་པར་བསྒྱུར་ནས་ཚར་ལུགས་ཀྱི་ཡིག་ཆ་རྣམས་སུ་བྲིས་ཡོད་པ་ལྟར་བྱས་ན་
གཞན་དང་བྱ་བའི་སྒྲ་འཇུབ།་པའི་བྱ་བ་ཡུལ་ལ་ཡོད་པའི་ལས་ལ་བྱ་བ་ཟེར་རྒྱུ་ཞིག་ཡོད་པ་
དེ་ རེད་སྙམ་པའི་ལོག་རྟོག་ལྡོག་པར་འགྱུར་བ་ལ་ བཟང་ངོ༌། ། ཞེས་ གསུངས་ པའང་།
བྱ་བའི་ལས་ལ་བྱ་ཡུལ་སྟེང་དུ་བྱ་བ་དངོས་པོ་པ་ཞིག་ཡོད་པར་འཛིན་པའི་ལོག་རྟོག་ལྡོག་
པ་དང་། མཁྱེན་རབ་འོད་གསལ་གྱིས། སྤྱིར་བྱེད་པའི་ལས་དང་བྱ་བའི་ལས་གཉིས་
བེད་སྤྱོད་གཏོང་དུས་གང་བདེར་འབྲི་ཆོག་པའི་གནད་ཀ་འདི་ཤེས་དགོས་ཞེས་པ་ལྟར་ཡི་
གེ་ལག་ལེན་གྱི་དབང་དུ་བྱས་ན། བྱ་ལས་དང་བྱེད་ལས་ཀྱི་ཚིག་གཉིས་བྱ་བ་གཅིག་སྟོན་
པའམ། གང་བྲིས་ཀྱང་ཁྱད་མེད་ཟེར་ན་འགལ་བ་ཆེར་མི་འབྱུང་ཡང་། བརྗོད་པའི་
ཞེན་དོན་གྱི་སྟེང་ན་བྱ་ཚིག་བྱེད་ཚིག་གཉིས་ཁྱད་པར་མེད་པ་མིན། ཁྱད་པར་མེད་ན།
སྐད་ཀྱི་ནང་དུ་བྱ་བྱེད་ཀྱི་ཚིག་སྒྲ་ཐ་དད་པས་བརྗོད་པ་ལ་དགོས་པ་མེད་ཅིང་། བྱ་ལས་
བྱེད་ལས་གཉིས་སུ་འབྱེད་དོན་མེད་པས། དོན་གྱི་གནད་ཕྲ་མོ་རྣམས་ཕན་ཚུན་མ་
འདྲེས་པར་སོ་སོར་འབྱེད་དགོས་ཤིང༌། ཉ་ཉུང་བསྲེ་བར་མི་བྱའོ། ། དེས་ན། བྱེད་
ཚིག་གི་སྒོ་ནས་མཚོན་པའི་བྱེད་ལས་དང་། བྱ་ཚིག་གི་སྒོ་ནས་མཚོན་པའི་བྱ་ལས་གཉིས་
བསྟན་དོན་གྱི་སྟེང་ན་ཁྱད་པར་ཅི་ཡོད་ཅེ་ན། ཚད་མ་རྣམ་འགྲེལ་ལས། སྒྲ་དང་ངེས་
པ་ཉིད་དང་ནི། ། བརྡ་ཡི་རྗེས་སུ་བྱེད་པ་ཡིན། ། གཉིས་ཀ་གཅིག་ཅིག་བརྗོད་མོད་ཀྱི། །
བརྗོད་བྱའི་ ཤུན་གྱི་ཁྱད་པར་གྱིས། ། རྣམ་དབྱེ་ཐ་དད་འབྱེད་པ་ཡིས། ། ཐ་དད་དོན་
བཞིན་སྒྲུབ་པར་བྱེད། ། ཅེས་གསུངས་པ་ལྟར། བྱ་བ་དངོས་སམ་ལས་ལ་བྱེད་པའི་
ཕྱོགས་སུ་གཏོགས་པ་དང་། བྱ་ཡུལ་གྱི་ཕྱོགས་སུ་གཏོགས་པའི་རིགས་གཉིས་ཡོད་པའི་
རྒྱུ་མཚན་གྱིས་དེ་ལྟར་ཕྱེ་བ་མིན་ལ། ཆེད་དམིགས་ཀྱི་བརྗོད་བྱ་འམ། ཞེན་པས་
འཛིན་སྟངས་ཐོག་ནས་བྱ་ལས་བྱེད་ལས་གཉིས་སུ་ཕྱེ་བ་ཡིན་ལ། བྱེད་པོ་གཞན་འབྲེལ་
གྱི་བྱ་བ་ཞིག་བརྗོད་པའི་ཚེ། གང་གིས་བྱ་བ་བྱེད་པའི་བྱེད་པ་པོ་དེའི་བྱ་བ་ཆེད་་་་
དམིགས་ཀྱིས་བརྗོད་པའམ། གཙོ་བོར་སྟོན་པ་ལ་བྱེད་ཚིག་གིས་བརྗོད་ཅིང༌། དེ་ལ་
བྱེད་ལས་ཟེར་ཞིང་། གང་ལ་བྱ་བ་བྱེད་པའི་ཡུལ་དེ་དམིགས་ཀྱིས་བཟུང་ནས་བྱ་བ་ཞིག་
བརྗོད་པའམ། སྐབས་དོན་གཞན་འབྲེལ་གྱི་བྱ་བ་ཙམ་བརྗོད་པ་ལ་བྱ་ཚིག་གིས་བརྗོད་
ཅིང་། དེ་ལ་བྱ་ལས་ཟེར་བ་ཡིན། དཔེར་ན། འདྲེན་མཁན་གྱི་བྱ་བ་ཆེད་དམིགས་
364



ཀྱིས་བརྗོད་ན། འདྲེན་པ་དང་འདྲེན་པར་བྱེད་ཅེས་བརྗོད་ཅིང༌། དྲང་བྱའི་ངོས་
ནས་བརྗོད་ན༑ དྲང་བའམ་དྲུང་ཞེས་བརྗོད་པ་དང༌། བསྟན་བྱའི་ཆོས་ཀྱི་ངོས་ནས་
བརྗོད་ན་ཆོས་བསྟན་པ་དང་བསྟན་པར་བྱ་ཞེས་བརྗོད་ཅིང་། ཆོས་སྟོན་པ་པོའི་བྱ་བ་
ཆེད་དམིགས་ཀྱིས་བརྗོད་ན། སྟོན་པ་དང་སྟོན་པར་བྱེད་ཅེས་བརྗོད་པོ་ལྟ་བུ་ཡིན།
དེ་གཉིས་ཁྱད་པར་མེད་ན་དྲང་བྱ་དང་འདྲེན་བྱེད། བསྟན་པ་དང་སྟོན་པ་དོན་གཅིག་
ཏུ་ཐལ་ལོ། །བྱ་བྱེད་ལས་གསུམ་གཞི་གཅིག་གི་སྟེང་དུ་མཚོན་ན། བྱེད་ཅེས་པའི་མིང་
གིས་མཚོན་པའི་བྱེད་པ་གཙོ་ཕལ་དག་སྤྱིར་བཏང་། བྱེད་ཚིག་གི་བརྗོད་དེ། དཔེར་
ན། རོ་མྱོང་བ་བོ། - མྱོང་བྱེད་ཀྱི་ལྕེ། ། ཡི་གེ་འབྲི་བ་བོ་དང༌། འབྲི་བྱེད་ཀྱི་སྨྱུག་
གུ །ཉེས་ཅན་འཛིན་པ་པོ་དང་། འཛིན་བྱེད་ཀྱི་ལྕགས་ཀྱུ། གཞན་ཡང་གདན་ལ་
འགོད་པ་པོ། ་ཀླུ་ལེན་མཁན། གོ་གནས་སུ་འཇོག་མཁན་ལྟ་བུ་དང༌། བྱེད་ལས་
ཞེས་པའི་མིང་གིས་མཚོན་པའི་ཕྱོགས་ཀྱི་བྱ་བ་སྟོ་པའི་ལས་ཀྱི་ཚིག་ཀྱང་། བྱེད་ཚིག་གི་
རྣམ་པ་སྟེ། རོ་མྱོང་བར་བྱེད། ཡི་གེ་འབྲི། ཉེས་ཅན་འཛིན། གདན་ལ་འགོད་
པར་བྱེད། གླུ་ལེན་ནོ། དཔོན་སར་འཇོག་གོ་ལྟ་བུ་དང༌། བྱ་བྱེད་ལས་གསུམ་ནང་
གི་བྱ་ཞེས་པའི་མིང་གིས་བཏགས་པའི་བྱ་ཡུལ་ནི་བྱ་ཚིག་གིས་བརྗོད་དེ། དཔེར་ན།
མྱང་བྱའི་རོ། དབྲི་བྱའི་ཡི་གེ །གཟུང་བྱའི་ཉེས་ཅན། གདན་ལ་དགོད་བྱ། བླང་
བྱའི་ཀླུ། གོ་གནས་སུ་གཞག་བྱ་ལྟ་བུ་དང་། བྱ་ལས་ཞེས་པའི་མིང་གིས་མཚོན་པའི་བྱ་
ཡུལ་དམིགས་ཀྱིས་བཟུང་བའི་བྱ་བ་བརྗོད་པ་དང་། བྱ་བ་ཙམ་བརྗོད་པའི་ཚིག་ཀྱང་བྱ་
ཚིག་ གི་རྣམ་ པ་ སྟེ། རོ་ མྱང་ བར་ བྱ། ་ ཡི་ གེ་ དབྲི་ བར་ བྱ། ཉེས་ ཅན་ གཟུང༌།
གདན་ལ་དགོད། གླུ་བླང་། དཔོན་སར་གཞག་གོ་ལྟ་བུ་དང་། བྱ་བ་ཙམ་བརྗོད་པ།
བསླབ། བརྗོད། བསྒོམ། བསྒྲུབ། གཟུང༌། ལྟ་བུའོ། །བྱེད་པ་གཙོ་ཕལ་བྱེད་
ཚིག་གིས་སྟོན་པས། བྱེད་པའི་ལས་ཀྱང་བྱེད་ཚིག་གིས་སྟོན་པ་དང་། བྱ་བའི་ཡུལ་བྱ་
ཚིག་གིས་སྟོན་པས། བྱ་བའི་ལས་ཀྱང་བྱ་ཚིག་གིས་སྟོན་པ་སྤྱིར་བཏང་གི་ལུགས་ཡིན་ལ།
ཡུལ་བརྗོད་བྱའི་གཙོ་བོར་བཟུང་ནས། དམྱལ་བའི་བསྲུང་མ་དང་། བཤད་ཐབས་ཀྱི་
མན་ངག་ སྔགས་བཀླག་ཐབས། དགག་ཡིག རིགས་བརྗོད་ཀྱི་སྒྲ་དང་ཚོགས་་་
བརྗོད་ཀྱི་སྒྲ་ལྟ་བུ་སོགས་བྱེད་པ་གཙོ་ཕལ་བྱ་ཚིག་གིས་བརྗོད་པ་དང་། ཐག་གཅོད་རྒྱུའི་
དོན་དག སྤྱོང་བྱའི་སྐྱོན། གོ་སར་འཇོག་རྒྱུའི་དཔོན་པོ། འབྲི་བྱའི་ཡི་གེ་སོགས་
དམིགས་བསལ་བརྗོད་བདེའི་ལུགས་སུ་བྱས་པར་སྣང་ངོ༌། །བྱེད་ཚིག་ལ་ད་ལྟ་བའི་ཡིག་
གཟུགས་དང་། བྱ་ཚིག་ལ་མ་འོངས་པའི་ཡིག་གཟུགས་འབབ་པས། བྱེད་ཚིག་གིས་
བྱེད་བཞིན་ད་ལྟ་བ་ཁོ་ན་སྟོན་པ་དང༌། བྱ་ཚིག་གིས་བྱ་བ་མ་འོངས་པ་ཁོ་ན་སྟོན་པ་ལས་
365.
ས



--༔་
དུས་གཞན་ལ་མི་འཇུག་སྙམ་པ་ནི་གོ་ལོག་ཆེན་པོ་ཞིག་ཏུ་སྣང་སྟེ། སྔོན་ཆད་བྱ་བ་བྱེད་
མྱོང་། དཔེ་ཆ་ལྟ་མྱོང་ཡི་གེ་འབྲི་མྱོང་སོགས་བྱེད་ཚིག་གིས་བྱེད་ལས་འདས་པ་སྟོན་པ་
དང༌། ཕྱིན་ཆད་བྱ་བ་བྱེད་རྒྱུ་ཡིན། དཔེ་ཆ་ལྟ་ རྒྱུ་ཡིན། ཡི་གེ་འབྲི་རྒྱུ་ཡིན།
སོགས་བྱེད་ཚིག་གིས་བྱེད་ལས་མ་འོངས་པ་སྟོན་པ་དང༌། སྔོན་ཆད་ཡི་གེ་བསླབ་མྱོང་།
རི་དྭགས་བདའ་མྱོང་། འོ་མ་བཞོ་མྱོང་། བཙོན་མ་གཏང་ཚར་སོགས་བྱ་ཚིག་གིས་བྱ་
ལས་འདས་པ་སྟོན་པ་དང་། ། ཏིང་འཛིན་བསྒོམ་གྱིན་འདུག སྔགས་བཟླ་བཞིན་ཡོད།
ལུས་རྩལ་སྦྱང་གི་ཡོད། ཡི་གེ་བསླབ་ཀྱིན་འདུག་སོགས་བྱ་ལས་ད་ལྟ་བ་སྟོན་པ་ཚད་ལྡན་
མཁས་པའི་གསུངས་རྩོམ་དང་། བཀའ་གདམས་གླེགས་བམ་ལས། བོད་སྐད་ཆོས་
དང་མཐུན་པ་འབྲོག་པའི་སྐད། ཅེས་བསྔགས་པའི་འབྲོག་སྐད་དག་པར་མང་བའི་ཕྱིར་
རོ། །བྱ་བྱེད་ཀྱི་ཚིག་རྣམས་དུས་གསུམ་གར་འཇུག་ཚུལ་སོགས་བྱ་ཚིག་རྣམ་གཞག་ཏུ་
བཤད་ཟིན་པས། ཤེས་འདོད་ན་དེར་གཟིགས་པས་འཐུས།
བྱ་བྱེད་ཀྱི་ལས་གཉིས་དོན་ གྱི་ སྟེང་ན་ ཕྲ་ཞིབ་ཀྱི་ཁྱད་ པར་དེ་ལྟ་བུ་ཡོད་ཀྱང་།
རིག་པའི་དབང་ཕྱུག་གིས། སྒྲ་ནི་བརྗོད་འདོད་རྗེས་འབྲངས་ཕྱིར། །ཞེས་དང་། སྒྲ་
ནི་བརྡ་ལ་བརྟེན་པ་ཅན། །དེ་ཡང་འདོད་ཙམ་བརྟེན་པ་ཡིན། ། ཞེས་གསུངས་པ་ལྟར།
རྩོམ་དང་ཡི་གེ་ལག་ལེན་གྱི་སྐབས་སུ་བརྗོད་འདོད་ཀྱི་ཀུན་སློང་ལས་འོས་འཚམ་ཞིག་
བཞག་པ་ཡིན་ཏེ། དཔེར་ན། མདོ་སྡེ་རྒྱན་གྱི་ཚིག རིག་པའི་གནས་ལྔ་དག་ལ་
སྦྱངས་པར་མ་བྱས་ན། །འཕགས་མཆོག་གིས་ཀྱང་ཐམས་ཅད་མཁྱེན་ཉིད་མི་ཐོབ་སྟེ། །
དེ་བས་གཞན་དག་ཚར་བཅད་རྗེས་སུ་བཟུང་ཕྱིར་དང་། །བདག་ཉིད་ཀུན་ཤེས་བྱ་ཕྱིར་
དེ་ལ་དེར་བརྩོན་བྱ། །ཞེས་པའི་ཤོ་ལོ་ཀ་དེའི་ཚིག་རྐང་གསུམ་པར། དེ་བས་གཞན་
དག་ཚར་བཅད་རྗེས་སུ་བཟུང་ཕྱིར་དང་། ཞེས་འདས་ཚིག་འཇོག་པ་དང་། དེ་བས་
གཞན་དག་ཚར་གཅོད་རྗེས་སུ་འཛིན་ཕྱིར་དང༌། །ཞེས་བྱེད་ཚིག་འཇོག་པ་དང་། དེ་
བས་གཞན་དག་ཚར་གཅད་རྗེས་སུ་གཟུང་ཕྱིར་དང་། ཞེས་བྱ་ཚིག་འཇོག་པའི་ལུགས་
གསུམ་སྔོན་གྱི་ཤིང་དཔར་ཚད་ལྡན་དག་ཏུ་བྱུང་། དེ་ཡང་བསྒྱུར་གཞི་རྒྱ་དཔེ་ཚད་ལྡན་
ཞིག་གི་ཚིག་དེའི་ཐད་ཀྱི་བྱ་ཚིག་གི་དུས་ཀྱི་རྣམ་པ་གང་ཡིན་གཞིར་བཟུང་ནས་འཐད་མི་
འཐད་ཀྱི་རྣམ་དབྱེ་འབྱེད་པ་ལས་ཐབས་གཞན་མེད་ཀྱང་། རྗོད་བྱེད་ཚིག་གི་དུས་ཀྱི་
ཁྱད་པར་དེ་བརྗོད་བྱ་དོན་གྱི་ཁྱད་པར་ཇི་ལྟ་བཞིན་མཚོན་པའི་ངེས་པ་མེད་ཅིང་། སྐད་
རིགས་རང་རང་གི་གོམས་གཤིས་ལས་མི་འདྲ་བས་དེ་ཡང་མཐའ་གཅིག་ཏུ་མ་ངེས་པས།
གོང་གི་ལུགས་གསུམ་གྱི་གྲས་གང་འཐད་དང་གང་མི་འཐད་ཁྱད་པར་ཕྱེད་པ་ལ། རྩོམ་
པ་པོའི་བརྗོད་འདོད་ཀྱི་ཀུན་སློང་དང་། འགྲེལ་བྱེད་ཀྱི་ཞེ་འདོད་ལས་འབྱེད་དགོས་ན།
366
+-



རྩོམ་པ་པོའི་དགོངས་གཞི་གང་ཡིན། རྗེ་བཙུན་བྱམས་པ་དང་འཕགས་པ་ཐོགས་མེད་
ལ་ཞུ་དགོས་ན་དེ་ཡང་མི་ནུས་ཤིང་། འགྲེལ་བྱེད་ཀྱི་ཞེ་འདོད་ལས་ཕྱེ་ན། དེ་ཡང་ཞེ་
འདོད་ཙམ་ལས་རང་ལུགས་ཀྱི་སྒྲུབ་བྱེད་དང༌། གཞན་ལུགས་ལ་གནོད་བྱེད་ཀྱི་རྡོ་རྗེ་
གཏན་ཚིགས་མི་རྙེད་པས་ཆེས་ཆེར་དཀའ་བར་སྣང་ངོ༌། ། དེས་ན་འདས་ཚིག་བྱེད་ཚིག་
བྱ་ཚིག་གསུམ་གང་སྦྱར་ཡང་ཁྱད་པར་མེད་དམ་ཞེ་ན་དེ་མིན་ཏེ། བྱ་བའི་འབྲས་བུའི་ཆ་
ལ་ཆེད་དམིགས་ཀྱིས་བརྗོད་ན་འདས་ཚིག་བྱས་པའི་ལུགས་དང་པོ་འཐད་དེ། ་ རྟག་ཏུ་
ང་རྒྱལ་བཅག་བྱ་ཞིང༌། ཞེས་དང་། མྱ་ངན་ལས་འདས་པར་འགྱུར་རོ། །སངས་རྒྱས་
པར་འགྱུར་རོ། འཇོམས་ཤིང་བསད་པར་རྩོམ། སྡིག་པ་དག་འགྲོ། མཐར་ཕྱིན་
པར་བྱེད། ཚུལ་གནས་ཐོས་བསམ་བསྒོམ་པས་རང་ རྒྱུད་བཏུལ་ སོགས་ལྟ་བུ་དང་།
བྱེད་ལས་དང་ནུས་པ་གཙོ་བོར་བརྗོད་ན། བྱེད་ཚིག་བྱས་པའི་ལུགས་གཉིས་པ་འཐད་
ཅིང་། ཡུལ་གྱི་ངོས་ནས་བརྗོད་ནི་ལུགས་གསུམ་པ་འཐད་དེ་གོང་དུ་བཤད་པ་ལྟར་
རོ། ། ས་
འདི་ལས་ ལག་ལེན་ གྱི་ཁྱད་ པར་ དག་ ཀྱང་ ཞར་ ལ་ རྟོགས་ པར་ འགྱུར་དགོས།
ཚོགས་ཤུལ་བླ་མས། བསླབ་བྱའི་མཆོད་པ་དང་བསྒོམ་བྱའི་ལམ་ལྟ་བུ་བྱ་བའི་ཡུལ་གྱི་
མིང་དང་པོར་བརྗོད་པ་རྣམས་སམ། ཡང་ན་བསྒྲུབ་པར་བྱ་བ་སོགས་པའི་སྒྲ་མཐར་
ཡོད་པ་རྣམས་བྱ་བྱེད་ལས་གསུམ་གྱི་ནང་ནས་བྱ་བའམ་གཞན་ཡིན་གྱི། མཆོད་པར་བྱ་
ལྟ་བུ་བ་སྒྲ་མེད་པར་བྱ་ཞེས་པ་ཙམ་ཐ་མར་ཡོད་པ་རྣམས་བྱེད་པའམ་ལས་དང་དོན་
གཅིག་ཡིན་ཕྱིར་དེའི་དོན་དུ་བྱེད་ཅེས་པ་སྦྱོར་ཐུབ་པ་ཤ་སྟག་འབྱུང་ལ། དེའང་བྱ་བྱེད་
དུ་གྲགས་པའི་ལས་དངོས་ཀྱི་ཚིག་སྟེ། འདི་ལ་བྱེད་པ་པོའི་སྒྲ་མི་འོང་བས་ན་གཉིས་ལས་
མེད་པར་བསྟན་སྟོན་བརླབ་རློབ་སོགས་ཡོད་པ་ནི་བརྗོད་བདེར་བྲི་ཆོག་པ་ཡིན་ནོ། །ཞེས་
དང༌། བྱ་ཡུལ་དང་བྱེད་པོ་ལ་མི་འཇུག་པའི་ལས་ཉིད་ཀྱི་མིང་ལ་བྱ་བ་དང་། བྱེད་པ་
དང་ལས་ཟེར་བ་གསུམ་ནི་དོན་གཅིག་མིང་གི་རྣམ་གྲངས་ཙམ་དུ་ཟད་དེ། བྱིན་ཕེབ་
བབ་དྲུག་མར་ཡང་། ཁྱད་པར་སྟོན་པའི་ཞེས་བྱེད་ཚིག་ཏུ་གྲགས་པ་དང༌། མཐུ་རྩལ་
དབྱུང་བའི་ཞེས་བྱ་ཚིག་ཏུ་གྲགས་པ་དང་། བྱིན་གྱིས་བརླབ་རློབ་དང་། དབང་ཆོག་
སྐུར་ བསྐུར་ ཅི་རིགས་རེ་དང་། དངོས་གྲུབ་སྩོལ་ཞེས་བྱེད་ཚིག་ ཏུ་ གྲགས་པ་རྣམས་་
བསྲེས་ཏེ་བརྗོད་ཅི་བདེར་བྲིས་པ་ལྟར་དེ་རྣམས་དོན་གཅིག་ཡིན་པས། དེ་རིགས་ཀྱི་བྱ་
དང་བགྱི་ཟེར་བ་རྣམས་བྱེད་དང་བགྱིད་ལ་བསྒྱུར་མི་བཏུབ་པ་གཅིག་ཀྱང་མེད་པ་ཡིན།
ཞེས་དང་། དེ་འདྲའི་བྱ་བྱེད་ཀྱི་ཚིག་ལ་ཁྱད་པར་མེད་ཀྱང་གང་བདེར་ཆོག་ཚད་བྱེད་
ཚིག་ཏུ་གྲགས་པར་བསྒྱུར་ནས་ཚར་ལུགས་ཀྱི་ཡིག་ཆ་རྣམས་སུ་བྲིས་ཡོད་པ་ལྟར་བྱས་ན་
367



གཞན་དང་བྱ་བའི་སྒྲ་འཇུག་པའི་བྱ་བ་ཡུལ་ལ་ཡོད་པའི་ལས་ལ་བྱ་བ་ཟེར་རྒྱུ་ཞིག་ཡོད་པ་
དེ་རེད་སྙམ་པའི་ལོག་རྟོག་ལྡོག་པར་འགྱུར་བས་བཟང་ངོ་ཞེས་གསུངས་པ་ཡང་ལག་ལེན་
གྱི་དབང་དུ་བྱས་ན་འགྲིག་པར་སྣང་སྟེ། བྱ་ཚིག་དང་བྱེད་ཚིག་ནི་དོན་གྱི་སྟེང་ན་ཁྱད་
པར་གཏན་མེད་ཅིང་། དོན་གཅིག་མིང་གི་རྣམ་གྲངས་ཙམ་ཡིན་ན་བྱ་ཚིག་བྱེད་ཚིག་
གཉིས་སུ་ཕྱེ་བ་རྙོག་དྲའི་རྒྱུ་ལས་དགོས་པ་མེད་ཅིང་། ལག་ལེན་གྱི་ནང་དུ་ཡང་གང་
རུང་གཅིག་གིས་ཆོག་ཅིང་གཉིས་རེ་དགོས་དོན་མེད་པས་འཐད་དཀའ་ལ། དེས་ན་བྱ་
བྱེད་ཀྱི་ཚིག་རང་རང་གི་བསྟན་དོན་གྱི་གནད་རྣམས་སོ་སོར་མ་འདྲེས་པར་ཕྲ་ཞིབ་ཏུ་ཕྱེ་
ནས། ལག་ལེན་ལ་ཡང་རྗོད་བྱེད་ཀྱི་ཁྱད་པར་དེ་དག་ཞིབ་ཐོན་བྱེད་པ་ཤིན་ཏུ་གལ་
ཆེའོ། །སྨྲས་པ། འཁྲུགས་འཛིངས་དབང་ཕྱུག་རལ་གསེབ་ལོ་སྟོང་དུ། །གྱ་གྱུར་འགྲིམ་
པའི་དྭངས་བསིལ་གངས་ག་མ། ། སྐོམ་པས་སྲོག་འཕྲོགས་རང་རིགས་སྐྱོབ་པའི་ཕྱིར། །
ཤར་བགྲོད་ཡུར་བར་བྷ་གོ་རཱ་ཐས་དྲངས། །བྱུང་རྒྱལ་སྨྲ་བའི་བླུན་པོ་ཕོ་ཚོད་ཅན། །ཉེས་
བཤད་རྡུལ་དམར་ལྷ་ལམ་འགོག་མཐོང་ནས། །རབ་དཀར་ལྷག་བསམ་ཆུ་འཛིན་འབུམ་
དཀྲིགས་ཏེ། ། གཞུང་བཟང་ཆུ་བོ་སྟོང་གི་བཅུད་འདི་ཕབ། ། མུན་པའི་ཕུག་པར་ཚང་
བཅའ་མར་ཁུའི་མིག ། ཟེར་སྒྲོས་འབུ་སྲིན་འཐུ་བའི་ཤ་གཤོག་ཅན། །མཐོང་ན་མི་
བཟོད་རིག་འཕྲུལ་བསྲུབས་སྐྱེས་འོད། །སྐལ་བཟང་པད་དཀར་བུ་མོའི་ལང་ཚོ་སྐྱེད། །
368.
་



ཚིགས་བཅད་སྡེབས་སྟངས་ཀྱི་ཤེས་བྱའི་རྣམ་གཞག
，
་
བརྟན་གཡོའི་ཁམས་ཀྱི་མཛེས་སྡུག་སྙིང་པོའི་བཅུད། །
སྨིན་ལེགས་གཟུགས་སུ་ཤར་བའི་སྡུག་གུ་མ། །
བདེ་ཆེན་རོ་མཆོག་སྟེར་བའི་དབྱངས་སྙན་ཅན། །
སྙིང་གི་ཁྱིའུར་བརྩེ་བས་འཁྱུད་པར་མཛོད། །
དེ་ཡང་བོད་སྐད་ཀྱི་ཚིགས་བཅད་སྟེང་དུ། རྒྱ་གར་སཾསྐྲ་ཏའི་སྐད་ལྟར་སྒྲ་ཡང་
ལྕིའི་སྟེང་ནས་ཕྱེ་བའི་སྡེབ་སྦྱོར་རྣམ་གཞག་དང་། རྒྱ་ནག་གནའ་དུས་ཀྱི་སྙན་ཚིག་ལྟར་
འདེགས་མནན་འགུག་བསྐྱེད་གདངས་ཀྱིས་ཕྱེ་བའི་སྡེབ་སྦྱོར་གྱི་རྣམ་གཞག་དེ་འདྲ་མེད་
ཀྱང༌། ཚེག་ དབར་ མང་ ཞུང་ གིས་ ཕྱེ་ བའི་ ཚིག་ རྐང་ རིང༌ ཐུང་ དང་ བཅད་ པ།
དབུགས་ཀྱི་ངལ་གསོ་མཚམས་སོགས་བོད་རང་སྐད་སྟེང་དུ་གོམས་གཤིས་སུ་ཆགས་པའི་
སྡེབ་སྦྱོར་ལུགས་སྲོལ་ཞིག་མེད་པ་མིན་ལ། སྡེབ་སྦྱོར་རྣམ་གཞག་དེ་དག་མ་ཤེས་ན།
ཚིག་རྐང་རིང་ཐུང་ཆ་མི་མཉམ་པས་རྐང་བ་འཐེང་འགྲོས་ལྟ་བུའམ། ཚེག་དབར་མང་
ཉུང་བགྲང་ཚེ་ཚིག་རྐང་སྔ་ཕྱི་ཆ་སྙོམས་ཀྱང༌། མིང་རིང་ཐུང་། རྣམ་དབྱེ་དང་ཕྲད་
འཇོག་མཚམས། ཡར་བཅད་མར་གཅོད། དབུགས་ཀྱི་ངལ་གསོ་མཚམས་སོགས་གྲ་
འགྲིག་པོ་མ་བྱུང་ན་བརྗོད་བདེ་རྣར་སྙན་ གྱི་སྒྱུ་རྩལ་གྱི་ཉམས་མི་ཐོན་པར་སྣང་ལ།
གོམས་གཤིས་སུ་རིག་གནས་ཆུང་བ་ལྔའི་ཡ་གྱལ་སྡེབ་སྦྱོར་ཞེས་པ། སཾསྐྲྀ་ཏའི་སྐད་ཀྱི་
ཚིག་སྦྱོར་བྱེད་སྟངས་དེ་ལ་བྱེད་ཅིང་། སྡེབ་སྦྱོར་ཤེས་ན་ཚིགས་བཅད་ལ་མི་རྨོངས་ཟེར་
བ་ཡང་། རྒྱ་གར་གནའ་སྐད་ཀྱི་སྡེབ་སྦྱོར་དེ་ཁོ་ན་ལ་གོ་ཡང་། རྒྱ་གར་གྱི་སྡེབ་སྦྱོར་གྱི་
གཞུང་དེ་ཤེས་ན་སྙན་ངག་ཟློས་གར་སོགས་བོད་དུ་བསྒྱུར་བའི་རྒྱ་གཞུང་མང་བོར་མཐོང་
བའི་སྡེབ་སྦྱོར་གྱི་མིང་གི་བརྡ་ཆད་ཤེས་རྒྱུར་ཕན་ཐོགས་ཡོད་ཀྱང་། བོད་ཀྱི་ཚིགས་
བཅད་བྱེད་པ་ལ་མི་རྨོངས་པའི་བློ་སྐྱེད་ཅིག་ཐོབ་དཀའ་བར་གདའ། སྤྱིར་གནའ་མིའི་
བློ་རྩལ་ལས་བྱུང་བའི་རིག་པའི་གཞུང་ལུགས་གང་ཡང་མི་ནུབ་པར་རྒྱུན་འཛིན་བྱེད་པ་
འཇིག་རྟེན་ཡ་རབས་ཀྱི་ལུགས་ཡིན་པས། རྒྱ་གར་དུ་གནའ་སྔ་མོ་ཞིག་ནས་ནུབ་ནས་
མེད་པའི་སྡེབ་སྦྱོར་རིག་པ་དེ་ལོ་པཎ་རྣམས་ཀྱིས་ཁྲིད་རྒྱུན་སྤེལ་ནས་བོད་ཡུལ་དུ་ད་ལྟའི་
369



བར་དུ་ཁྲིད་རྒྱུན་མ་ཉམས་པར་ཡོད་ཅིང་། བོད་མི་རྣམས་ཀྱིས་འཛམ་གླིང་གི་རིག་
གནས་ལ་བྱས་རྗེས་རླབས་ཆེན་བཞག་པ་ཡིན་པས་བཀའ་དྲིན་ལོས་ཆེ་ཡང༌། སཾསྐྲ་ཏའི་
སྐད་ཆ་དཔྱིས་ཕྱིན་པར་ཤེས་པ་ཞིག་མིན་ན། ལུང་རྒྱུན་འཛིན་པ་ཙམ་ལས། སཾསྐྲྀ་
ཏའི་སྐད་ཀྱི་སྡེབ་སྦྱོར་བྱེད་ག་ལ་ཤེས། དཔེར་ན། རྒྱ་སྐད་གཏན་ནས་མི་ཤེས་པའམ་
ཆལ་ཆོལ་ཙམ་ཤེས་པས། རྒྱ་ཡིག་གི་སྙན་ཚིག་སྡེབ་སྟངས་བསླབས་ཀྱང་། དེའི་སྙན་
ཚིག་སྡེབ་ཤེས་པ་ཕར་ཞོག སྡེབ་སྦྱོར་གྱི་རྣམ་གཞག་མེད་པའི་རྒྱུན་བཀོལ་གྱི་སྐད་བརྡ་
ཡང་གཞན་ལ་བརྡ་འཕྲོད་པ་ཞིག་འཁྱོངས་དཀའ་བ་ལྟ་བུ་རེད། དེའི་གནད་ཀྱིས་སཾསྐྲ་
ཏའི་སྐད་མི་ཤེས་པའི་བོད་མི་རྣམས་ཀྱིས་སཾསྐྲྀ་ཏའི་བརྡ་སྤྲོད་སྒྲའི་རི་མོ་འགྲོ་ཙམ་སྦྱངས།
སྡེབ་སྦྱོར་རིན་ཆེན་འབྱུང་གནས་ལྟ་བུ་ཞིག་གི་ཁྲིད་རྒྱུན་བླངས་ནས། སྡེབ་སྦྱོར་གསུམ་
རྐང་བསྒྲིགས་པ་ཕལ་བའི་མིག་ལ་ལན་ཝར་སྔགས་དང་ཡིག་སྐྱ་རི་མོ་པ་ཊ་སོགས་ཁྲ་ཁྲ་
རིག་རིག་གི་ངོ་མཚར་ལྟད་མོ་ཆེ་བར་སྣང་ཡང་། སཾསྐྲྀ་ཏའི་གནའ་སྐད་ཤེས་པའི་མཁས་
པས་རིག་ན་རྒོད་བྲོ་བའི་གནས་ལས་མ་འདས་སོ། །རྒྱ་གར་ཡུལ་དུ་ལོ་དུ་མར་བསྡད་ཅིང༌།
རྒྱ་གར་སྐད་ལ་མཁས་པའི་ལོ་ཙཱ་བ་དགེ་འདུན་ཆོས་འཕེལ་གྱིས། ཁ་གྱ་རྒན་རྒྱའི་བར་ནི་
རིང་བ་སྟེ། །དབུས་དང་ཨ་མདོ་ལམ་ཡང་ཤིན་ཏུ་རིང་། ། མ་གྷ་དྷ་དང་བོད་ནི་ཆེ་ཆེར་
རིང་། །ལེགས་སྦྱར་སྐད་དང་གསུམ་རྐང་དེ་ལས་རིང༌། ། ཟེར་བ་གོ་རྒྱུ་ཅན་གྱི་སྐད་ཆ་
ཡིན་ལ། གནས་ཚུལ་ངོ་མ་དེ་འདྲ་ཞིག་ཡིན་པར་གཞན་སྐད་བསླབ་པའི་དཔེའི་སྟེང་
ནས་ངེས་ཤེས་བསྐྱེད་ཐུབ་བོ། ། དེས་ན། བོད་སྐད་ཀྱི་ཚིགས་བཅད་ལ་མི་རྨོངས་པར་
འདོད་ན་བོད་སྐད་ཀྱི་ཚིགས་བཅད་ཀྱི་སྡེབ་སྦྱོར་ཤེས་དགོས་པ་ཞིག་ལས་འདྲེ་ཤར་སྒོར་
གནས་པ་ལ་གླུད་ནུབ་སྒོར་འཕངས་པས་གོ་ཆོད་དཀའ་བས། འདིར་ཚིགས་བཅད་སྡེབ་
པ་ལ་ཉེ་བར་མཁོ་བའི་གནད་དོན་འགའ་ཞིག་རགས་བསྡུས་ཚུལ་དུ་བཀོད་ན།
དང་པོ། མཉམ་པའི་གནད། སྤྱིར་བརྗོད་བྱ་མང་ཉུང་དང་གཞུང་ཆེ་ཆུང་གི་
དབང་གིས་ཚིགས་བཅད་མང་ཉུང་དང་། ཚིག་རྐང་རིང་ཐུང་ལ་ངེས་པ་མེད་ཀྱང་།
སྐབས་ཀྱི་དོན་ཚན་རེ་ལ་ཤད་ཀྱིས་ཆོད་པའི་ཚིག་རྐང་བཞི་རེ་ཚིགས་བཅད་གཅིག་གམ་ཤོ་
ལོ་ཀ་གཅིག་ཏུ་བྱས་པ་ཡིན་ལ། ཚིགས་བཅད་རིལ་བོ་གཅིག་གི་ནང་ཚན་ཚིག་རྐང་སྔ་
ཕྱིའི་ཚེག་དབར་མང་ཉུང་དང༌། བཅད་གྲངས་བཅད་མཚམས། དབུགས་ཀྱི་ངལ་
གསོ་མཚམས་ཚང་མ་ཆ་མཉམ་ཡིན་དགོས་པ་སཾསྐྲྀ་ཏའི་མཉམ་པའི་སྡེབ་སྦྱོར་དང་་་་
མཚུངས། ཕྱེད་མཉམ་ཚིག་རྐང་ཡ་མ་ཆ་དང་། མི་མཉམ་པ་རྐང་བཞི་འཕེལ་མཆོད་
རྟེན་གྱི་བང་རིམ་ལྟ་བུ་མི་བྱེད་ཅིང་། བྱས་པ་ན་ཡང་མི་མཛེས་ཏེ། དེའི་རྒྱུ་མཚན་
370



ཡོང་བརྟགས་ན་མཛེས་སྡུག་གི་ཆོས་ཉིད་ཅིག་ལ་ཐུག་ཡོད། དཔེར་ན། མི་ཡི་་་་
གཟུགས་དང་ཁང་བཟང་གི་བཀོད་པ། ཅ་ལག་སྒྲིག་གཤོམ་ཚང་མ་ཆ་སྙོམས་པ་མཛེས་
སྡུག་གི་ཁྱད་ཆོས་སུ་གྱུར་བ་ཡིན་ལ། མི་ལ་མིག་གཅིག་ལས་མེད་པའམ། མིག་གཉིས་
ཆེ་ཆུང་ཤོར་ན་མི་མཛེས་པ་དང་། རྐང་པ་གཅིག་ཅན་དང་། རྐང་པ་གཉིས་རིང་ཐུང་
ཡོད་ན་མི་མཛེས་པ་དང་། ཁང་བཟང་གི་སྒོ་མཆོར་གཡས་གཡོན་གྱི་དྲ་མིག་གྲངས་མི་
མཉམ་པའམ། ཆེ་ཆུང་དང་མཐོ་དམན་ཡོད་ན་མི་མཛེས་པ་དང༌། སྟོན་པའི་སྐུའི་
གཡས་གཡོན་གྱི་ཉན་ཐོས་གཉིས་སྐུ་ཚད་ཆེ་ཆུང་མ་མཉམ་ན་མི་མཛེས་པ་དང་། དམ་
ཅན་ཆོས་རྒྱལ་གྱི་མ་ཧེའི་རྭ་ལ་རིང་ཐུང་ཡོད་ན་མི་མཛེས་པ་དང༌། བུད་མེད་ཀྱི་རྣ་ལུང་
གཉིས་ཆེ་ཆུང་ཡོད་ན་མི་མཛེས་པ་དང་། མདུན་ཅོག་གི་སུག་བཞིར་མཐོ་དམན་ཤོར་ན་
མི་མཛེས་པ་དང༌། ཡི་གེ་བྲིས་ན་ཡི་གེ་ཆེ་ཆུང་མི་མཉམ་ན་མི་མཛེས་པ་སོགས་མདོར་ན་
དངོས་པོ་གང་ཡང་ཆ་མཉམ་ན་མཛེས་པ་དང༌། ཡ་མ་ཆ་ཡིན་ན་མི་མཛེས་པ་མི་སུས་
ཀྱང་འཚོ་བའི་ཉམས་མྱོང་སྟེང་ནས་ཤེས་ཐུབ་པ་ཞིག་ཡིན། མཉམ་པ་ལ།་ ཚིག་རྐང་
རིང་ཐུང་མཉམ་པ། བཅད་གྲངས་མཉམ་པ། ་ བཅད་རིང་ཐུང་མཉམ་པ། ངལ་
གསོ་མཚམས་མཉམ་པ་བཞིའོ། ། .
དང་པོ། ཚིག་རྐང་མཉམ་པ་ཞེས་པ་ནི། ཚིགས་བཅད་གཅིག་གི་ནང་ཚན།
ཚིག་རྐང་སྔ་ཕྱི་ཚེག་དབར་མང་ཉུང་མཉམ་དགོས་པའི་དོན་ཡིན། ཚིག་རྐང་རིང་ཐུང་
གི་ཚད་ལ་ཚེག་དབར་ལྔ་ལས་ཉུང་ན་བརྗོད་བྱ་རྗོད་བྱེད་ཆ་ཚང་བར་སྟོན་མི་ནུས་པའི་
ཕྱིར། ཉུང་མཐའ་ཚེག་དབར་ལྔ་ཅན་དང༌། མང་མཐའ་ཚེག་དབར་སོ་ལྔ་ཅན་་་་
སོགས་སྔོན་གྱི་མཁས་པའི་གསུང་རྩོམ་ལས་བྱུང་། ཚིག་རྐང་ཐུང་ངུ་དང་ཤིན་ཏུ་རིང་བོ་
བྱེད་དཀའ་ཞིང་། ལག་ལེན་ལ་དར་ཆེ་བ། ཚེག་དབར་བདུན་ཅན་དང་། དགུ་
ཅན་དང་། བཅོ་ལྔ་ཅན་སོགས་ཡིན་ལ། ཚེག་དབར་ཆ་ཅན་དང་ཡ་ཅན་གཉིས་ལས།
ཡ་ཅན་བརྗོད་བདེ་བས་དར་ཆེའོ། །འདིར་ཡི་གེ་མང་ཉུང་མི་ཟེར་བར་ཚེག་དབར་མང་
ཉུང་ཟེར་དོན། བོད་སྐད་ཀྱི་རང་བྱུང་གི་སྒྲའི་རྒྱུན་གྱི་བཅད་མཚམས་ཐུང་མཐའ་ཡིག་
ངོར་ཚེག་གིས་ཕྱེ་བ་ཡིན་ལ། ཚིག་རེ་རེའི་ཡིག་འབྲུ་མང་ཉུང་མི་འདྲ་ཞིང༌། ཡི་གེ་
མང་ཉུང་ཟེར་ན་གསལ་བྱེད་ཀྱི་ཡིག་འབྲུ་མང་ཉུང་དང་ནོར་ཉེན་ཡོད་པས་ཚེག་དབར་
མང་ཉུང་ཟེར་བ་ཡིན། དེང་སང་ལ་ལས་ཚེག་དབར་སྔ་ཕྱི་གཅིག་ཏུ་བསྡུས་པའི་ཡིག་
སྲོལ་སྤེལ་བ་དེ་ནི་བོད་ཡིག་གི་གོམས་སྲོལ་བརླགས་པ་ཙམ་དུ་མ་ཟད། སྐད་ཀྱི་རང་བྱུང་
གི་རྒྱུན་གྱི་བཅད་མཚམས་ཡིག་ངོར་མི་གསལ་བའི་སྐྱོན་དང༌། ཚེག་དབར་སྔ་ཕྱིའི་རྗེས་
འཇུག་དང་སྔོན་འཇུག་གི་གདངས་དག་ཐོན་མི་འབྱུང་བའི་སྐྱོན་འབྱུང་ཉེན་ཆེ་བས་་་
371



འཐད་དཀའོ། །ཚིག་རྐང་རིང་ཐུང་མཉམ་པ། དཔེར་ན། ནེའུ་གསིང་གཡུ་ཡི་མན་
དྲལ་ཕྱིས་འདྲར་སྔོ། །མེ་ཏོག་ཕྲེང་མཛེས་སྐར་ཚོགས་བཞིན་དུ་བཀྲ། །ལྟ་བུ་ཚིག་རྐང་སྔ་
ཕྱི་ཚེག་དབར་མང་ཉུང་ཆ་མཉམ་མོ། ། དེའི་ལྡོག་ཕྱོགས་སྐྱོན་དུ་གྱུར་བ་ཚིག་རྐང་རིང་
ཐུང་མི་མཉམ་པ་ནི། དཔེར་ན། ཡངས་པའི་རྩྭ་ཐང་ཆེན་པོར། མཛེས་སྡུག་མེ་ཏོག་
འཇའ་ལྟར་བཀྲ། ལྟ་བུའོ། ། ་
གཉིས་པ། བཅད་གྲངས་མཉམ་པ། བཅད་ཅེས་པ་ནི་ཚིག་གི་ནང་གི་ཡར་
བཅད་མར་གཅོད་མཚམས་ཀྱིས་ཕྱེ་བའི་སྒྲ་གདངས་ཀྱི་དུམ་བུ་གཅིག་གི་བརྡ་ཆད་ཡིན་ལ།
ཚིག་གི་ཡར་བཅད་མར་གཅོད་ཀྱི་ཁྱད་པར་སྟེང་ནས་སྒྲ་གདངས་ཀྱི་ཉམས་ཐོན་པར་མ་
ཟད་དོན་གྱི་གནད་མི་འདྲ་བའི་ཁྱད་པར་ཡང་ཐོན་པས། ཚིགས་བཅད་ལ་ཚིག་རྐང་སྔ་
ཕྱི་ཚེག་དབར་མང་ཉུང་མཉམ་པ་ཙམ་གྱིས་མི་ཆོག་པར་དོན་ཉམས་དང་སྒྲ་ཉམས་སྟོན་
པའི་བཅད་གྲངས་དང་བཅད་མཚམས་མཉམ་པ་དགོས་ཏེ། དཔེར་ན།
ཁྱོད་སྐུ། མཛེས་པས། པདྨའི། འཁྲི་ཤིང་། དང་། །།
ཁྱོད་གསུང་། སྙན་པས། རྐང་བ། དྲུག་པའི། གླུ། །ལྟ་བུའོ། །
དེའི་ལྡོག་ཕྱོགས་བཅད་གྲངས་མི་མཉམ་པ་ནི། དཔེར་ན། གངས་དཀར་བོའི།
རྩེ་མོར། སེང་གེ གཡུ་རལ། གསིག ། འདིའི་ཚིག་རྐང་སྔ་ཕྱི་གཉིས་ཀ་ཚེག་
དབར་ལྔ་རེ་ཡོད་པས་ ཚིག་རིང་ཐུང་མཉམ་ཡང་ཚིག་རྐང་སྔ་མ་བཅད་གཉིས་ དང༌། །
ཚིག་རྐང་ཕྱི་མར་བཅད་གསུམ་བབས་པས་བཅད་གྲངས་མི་མཉམ་པའོ། །
གསུམ་པ། བཅད་རིང་ཐུང་མཉམ་པ། བཅད་རིང་ཐུང་ནི་ཚིག་གི་གྲུབ་ཆའི་
མིང་རིང་ཐུང་དང༌། སྐད་ཀྱི་གཤིས་ལ་གྲུབ་པའི་རྗོད་བྱེད་ཀྱི་སྒྲའི་བཅད་དུམ་སྟེང་ནས་
ཕྱེ་བ་ཡིན། ཚིག་རྐང་སྔ་ཕྱིའི་བཅད་གྲངས་མཉམ་པ་ཙམ་གྱིས་མི་ཆོག་པར། བཅད་
རིང་ཐུང་དང་སྔ་ཕྱི་གོ་རིམ་ཆ་མཉམ་ཡིན་དགོས། བཅད་རིང་ཐུང་གི་ཚད། བཅད་
ཐུང་ཚེག་དབར་གཅིག་རེ། བཅད་འབྲིང་ཚེག་དབར་གཉིས་རེ། བཅད་རིང་ཚེག་ .
དབར་གསུམ་རེ་འབབ་པ་ཡིན། དཔེར་ན།
ཤར་གངས་རི། དཀར་བོའི། རྩེ་མོ། ན། །
སྤྲིན་དཀར་བོ། གནམ་ལ། བསྙེགས་འདྲ། བ། །ལྟ་བུའོ། །དེའི་ལྡོག་ཕྱོགས་
བཅད་རིང་ཐུང་དང་གོ་རིམ་སོགས་མི་མཉམ་པ་ནི། དཔེར་ན། །
ཙན་དན། སྡོང་བུའི། རྩེ་མོ། ན། ། ་
བྱ་ཁུ་བྱུག གསུང་སྙན། གྲག་གོ ། ལྟ་བུ། ཚིག་འདིའི་ཚིག་རྐང་སྔ་ཕྱི་ཚེག་
དབར་བདུན་རེ་བདུན་རེ་ཡོད་པས་ཚིག་རྐང་རིང་ཐུང་མཉམ་ཡང་ཚིག་རྐང་སྔ་ཕྱི་བཅད་
372



གྲངས་མི་མཉམ་ཞིང་། བཅད་རིང་ཐུང་ཡང་མི་མཉམ་པས། ཚིགས་བཅད་ཀྱི་སྐྱོན་
དུ་གྱུར་པ་ཡིན་ནོ། །
བཞི་པ། ངལ་གསོ་མཚམས་མཉམ་པ། ་ དབུགས་བརྗེ་བའམ་དབུགས་ངལ་་
བསོ་བྱེད་དགོས་པ་ཚིག་རྐང་རིང་བོའི་ཁྱད་ཆོས་ཡིན་པས། ཚེག་དབར་བཅུའི་མན་
ཆད་ལ་བཅད་ཀྱི་སྡོད་མཚམས་ལས་ཡུན་ཅུང་ཟད་རིང་བའི་ཚིག་གི་བར་གྱི་ངལ་གསོ་
མཚམས་མི་འཐོབ་པར་སྣང་ངོ༌། །དཔེར་ན། རྡུལ་བྲས། ཤེས་རབ། མཆོག་གི །
རང་གཟུགས། སྲིད་དང་། ཞི་བའི། མཚར་སྡུག གི །སྙིང་བོར། ཕྱུང་བའི།
ལང་ཚོས། རབ་དྲེགས། རྒྱལ་རྣམས། རྡོ་རྗེའི། ཆགས་པ། ལ། །ཞེས་པ་ལྟ་
བུའི་ཚེག་དབར་བཅོ་ལྔ་ཅན་གྱི་ཚིག་རྐང་འདིའི་བཅད་བཞི་བ་དང་ལྔ་བའི་མཚམས་སུ་
དབུགས་བརྗེ་མཚམས་ཁེལ་ཡོད་པ་ལྟ་བུའོ། །(ཚིག་ཤད་བཅད་རྟགས། ཉིས་ཤད་རྐང་བའི་
མཐའ་རྟགས། ཤད་མགོ་མཚེས་མ་དབུགས་ཀྱི་ངལ་བསོ་མཚམས་མཚོན་པའི་རྟགས་ཡིན）
ངལ་གསོ་མཚམས་མི་མཉམ་པ། དཔེར་ན། གངས་རིའི། རྭ་བས། བསྐོར་
བའི། བོད་ ཀྱི། ས་ཆ། འདི། ། ས་ འོག ས་ སྟེང་། ཀུན། , འཛད་ མེད།
ནོར་གྱི། འབྱུང་ཁུངས། །ལྟ་བུའོ། ། ་་
གཉིས་པ། ཚིག་ཉུང་ངོས་གཙང་གི་གནད། ཚིག་ཉུང་ངོས་གཙང་ནི་ཚིགས་
བཅད་ཀྱི་ཁྱད་ཆོས་ཤིག་ཡིན། ཚིགས་བཅད་ནི། རྒྱུན་དུ་གོམས་གཤིས་སུ་སྤྱོད་པའི་
གཏམ། གཅོད་མཚམས་ཆ་མཉམ་དུ་བཏང་བ་ཙམ་དང་། ཚིག་ལྷུག་དུམ་བུར་དུམ་
བུར་བཅད་པ་ཙམ་མིན་པར། བློ་རྩལ་གྱིས་ལེགས་བཅོས་བྱས་པའི་ངག་གི་སྒྱུ་རྩལ་གྱི་
རྣམ་པ་ཞིག་ཡིན། དེ་ལ་ཚིག་སྦྱོར་གྱི་ཁྱད་ཆོས། ཚིག་ཉུང་བ་དང༌། དགོས་མེད་གྱི་
ཚིག་ལྷག་དང་། མེད་ཀྱང་རུང་བའི་མིང་ཚིག རྣམ་དབྱེ། ཚིག་ཕྲད། ཚིག་སྐྱག་
སོགས་མེད་པའི་ངོས་གཙང་གྲ་དག་ཅིག་ཡིན་དགོས། གལ་ཏེ་རྣམ་དབྱེ་དང་ཚིག་ཕྲད་
སོགས་དགོས་ངེས་ཡིན་ན་བཅད་པ་གཅིག་གི་བར་མཐའ་ལ་འཁེལ་བར་བྱེད་པ་མ་་་་་
གཏོགས་མགོར་འཇོག་མི་རུང་། དཔེར་ན། སྙིང་གི །གྲོགས་པོ་ཞེས་བཅད་པ་ལས།
སྙིང༌། གི་གྲོགས་པོ། ཞེས་གཅོད་མི་རུང་བ་ལྟ་བུའོ། །དེའི་གནད་ཀྱིས་ཚིགས་བཅད་
སྡེབ་ཚེ་མིང་གི་འབྲུ་མང་ཉུང་སོགས་ཚིག་གི་གཅོད་མཚམས་འགྲིག་པ་དང་། ཚིག་རྐང་
སྔ་ཕྱིའི་མིང་ཕན་ཚུན་རིང་ཐུང་ཆ་མཉམ་པ་དགོས་ཤིང༌། མིང་རིལ་བོ་གཅིག་བཅད་ཀྱི་
དུམ་བུ་གཉིས་སུ་བཅད་པ་དང་། མིང་གི་ཆ་ཤས་བཅད་དུམ་གཉིས་སུ་ཁེལ་བ། ཉི།
མ་ཟླ། བ། ལྟ་བུ་སོགས་ཚིགས་བཅད་ཀྱི་སྐྱོན་ཆེ་ཤོས་སུ་སྣང་བས་སྤོང་དགོས་སོ། །
ཚིག་ཉུང་བའི་དོན་ཡང་གྲངས་ཀྱིས་ཉུང་བ་ཙམ་མིན་པར། དོན་གྱི་གནད་འབྱིན་
373



ཕུལ་ཆེ་བ་དང་། ངེས་པ་སྟེར་ཚབས་ཆེ་བའི་ཚིག་གི་བཅུད་བསྡུས་པ་ཞིག་དང་། ངོས་
གཙང་བ་ཡང་འབུར་བའི་སྣ་དང་། རྒྱུངས་པའི་རྣ་འབྱོག་བཅད་པ་ལྟ་བུ་མིན་པར།
མཛེས་མ་ཝེ་ན་ཟིའི་སྣང་བརྙན་ལ་མཛེས་སྡུག་གི་ཆ་ཤས་སུ་མི་འགྱུར་བའི་དཔུང་བ་གཉིས་
བཅད་པ་དང་། འབྲས་ཤུན་ཕུད་པ་ལྟ་བུ་ཞིག་ཡིན། གནད་འདི་སྙན་ངག་མེ་ལོང་གི་
བརྗིད་པ་ཚིག་སྡུད་མང་པོ་ཉིད། ཅེས་དང༌། དོན་དང་བྲལ་བའི་ཁྱད་པར་རྣམས། །
མ་བྱས་གནས་སུ་བསྔགས་པ་དང་། ། ཞེས་པའི་དོན་དང༌། མཁས་པའི་གསུང་རྩོམ་
སོགས་ལ་བརྟགས་ན་ཤེས། །
གསུམ་པ། བརྗོད་བྱ་འདུ་ཕུལ་ཆེ་བའི་གནད། དོན་འདུ་ཕུལ་ཆེ་བ་ཚིགས་
བཅད་བཟང་བོའི་ཁྱད་ཆོས་གལ་ཆེན་ཞིག་ཡིན། དཔེར་ན། རྣམ་ཀུན་མཁྱེན་ཉིད་
ལམ་ཤེས་ཉིད། །དེ་ནས་ཐམས་ཅད་ཤེས་པ་ཉིད། །རྣམ་ཀུན་མངོན་རྫོགས་རྟོགས་པ་
དང༌། ། རྩེ་མོར་ཕྱིན་དང་མཐར་གྱིས་པ། ། སྐད་ཅིག་གཅིག་མངོན་རྫོགས་བྱང་ཆུབ། །
ཆོས་ཀྱི་སྐུ་དང་དེ་རྣམས་བརྒྱད། །ཅེས་པའི་ཚིག་རྐང་དྲུག་ཏུ་ཕར་ཕྱིན་གྱི་དོན་ཡོངས་
རྫོགས་བསྡུས་པ་དང་། གང་གང་རྐྱེན་ལ་རགས་ལས་པ། །དེ་དེ་རང་བཞིན་གྱིས་སྟོང་
ཞེས། ། ཞེས་ཚིག་རྐང་གཉིས་ཀྱིས་རྩ་འཇུག་བཞི་གསུམ་སོགས་ཀྱིས་གཏན་ལ་ཕབ་པའི་
དབུ་མའི་དོན་ཡོངས་རྫོགས་བསྟན་ པ་ དང་། ཟག་བཅས་ཟག་པ་མེད་ཆོས་རྣམས།
ཞེས་ཚིག་རྐང་གཅིག་གི་ནང་དུ། མངོན་པ་མཛོད་ཀྱི་བརྗོད་བྱ་ཤེས་བྱ་གཞི་ལྔ་ཡོངས་
རྫོགས་འདུ་བ་དང༌། སྟོང་ཉིད་སྙིང་རྗེའི་བདག་ཉིད་ཅན། ། ཞེས་པའི་ཚིག་རྐང་་་་
གཅིག་ཏུ་སྔགས་བླ་མེད་ཀྱི་གནད་ཡོངས་རྫོགས་འདུ་བ་དང་། བཀར་བཏགས་ལྟ་དང་
སྒོམ་པ་སྲིད་པའི་གཉེན། ། མཐའ་གཉིས་སྤངས་སྤྱོད་བྲལ་འབྲས་བརྟགས་འགོག་་་་་་་
བསྟན། །ཞེས་པའི་ཚིག་རྐང་གཉིས་ཀྱི་ནང་དུ་སངས་རྒྱས་ཀྱི་བཀའ་སྡེ་སྣོད་གསུམ་གྱི་དོན་
ཡོངས་རྫོགས་འདུས་ཡོད་ལ། གོང་དུ་ དྲངས་ པའི་ཚིག་འདི་དག་ གི་ འདུ་ ཕུལ་ ནི།
ཚིག་རྐང་རེ་རེའི་དོན་ཡང་མི་ཕལ་བས་ལོ་མང་བོར་དཔེ་ལྟོས་བྱས་ཀྱང་མཐའ་མི་ཆོད་པའི་
ཚོད་དུ་སྣང་། དེ་ལྟ་བུའི་ཚིགས་བཅད་སྐྱེས་སྦྱངས་ཀྱི་ཡོན་ཏན་དང་རྟོགས་པའི་ས་ཚོད་
མཐོན་པོར་སླེབས་པ་ཞིག་མིན་ན་རྩོམ་མི་ཐུབ་ཀྱང་། དོན་དང་ཚིག་ལ་ཞུན་ཐར་བཅད་
ནས་རང་ཐད་ཀྱི་འདུ་ཕུལ་གང་ཆེ་བྱེད་པ་ཚིགས་བཅད་བྱེད་པའི་གསང་གནད་གཅིག་ཏུ་
ཤེས་པར་བྱ།
བཞི་པ། ངེས་པའི་གནད། རྗོད་བྱེད་ཚིག་གི་བྱེད་ལས་ནི། རང་གིས་ངེས་
པའི་དོན་དེ་གཞན་ལ་ངེས་པར་བྱེད་པ་ཡིན་པས། གཏམ་ལ་མཁས་མི་མཁས་དང་།
374



རྩོམ་གྱི་བཟང་ངན་ནི་ཚིག་གི་ངེས་པ་སྟེར་ཚབས་ཆེ་ཆུང་གི་སྟེང་ནས་ཕྱེ་བ་ཡིན་ལ།
ཚིགས་བཅད་ལ། རྣམ་དབྱེ་ཚིག་ཕྲད་སོགས་བསྡུ་དགོས་པ་དང་། ཚིག་ལྷུག་ལྟར།
རང་དགར་རྒྱས་བཤད་བྱེད་པའི་སྐབས་མེད་པས། ཚིགས་བཅད་སྡེབ་པའི་ཚེ། སྦྱར་
རྒྱུན་ལྟ་བུ་མིན་ན་སྒྲ་གཅིག་དོན་མང་སྟོན་པའི་བརྡ་ཆད་དང་། གབ་ཚིག་ལྟ་བུ་མིན་ན་
གྲགས་མི་ཆེ་ཞིང་གོ་དཀའ་བའི་ཚིག་དང་། ཐེ་ཚོམ་སྐྱེས་པ་དང༌། གོ་ལོག་ཏུ་འགྱུར་
ཉེན་ཡོད་པའི་ཚིག་སོགས་དོར་ནས། ཚིག་བསྡུས་ཀྱང་དོན་ལ་སྒྲིབ་སྐྱོན་མེད་པ་དང་
ངེས་པ་སྟེར་ཚབས་ཆེ་བ་ཡོན་ཏན་ཡིན་ལ། དེའི་ལྡོག་ཕྱོགས་སྐྱོན་དུ་གྱུར་བ་ཡིན། །
ལྔ་པ། འདྲ་མཚུངས་སྤོང་བའི་གནད། ཚིག་མཉེན་ཞིང་ཁར་བརྗོད་བདེ་བ་
དང་། ཟློས་སྐྱོན་མེད་པ་ཚིགས་བཅད་སྤེལ་ལེགས་ཀྱི་ཁྱད་ཆོས་ཤིག་ཡིན། དེའི་
གནད་ཀྱིས། མི་ཕམ་དཔའ་བོས་དཔུང་བས་དཔལ་འཕེལ་མང་། ལྟ་བུ་ཡི་གེ་སྐྱེ་
གནས་མཚུངས་པ་བསྟུད་མར་བྱུང་བ་དང་། ལང་ལོང་ངང་ལ་ལུས་ངལ་ལེ་ལོས་ལུས།
ལྟ་བུ་མིང་གཞི་གཅིག་པ་བསྟུད་མར་བྱུང་བ་དང་། དུས་གསུམ་ཀུན་ཏུ་ཕུལ་བྱུང་བརྟུལ་
ཞུགས་གྲུབ། ལྟ་བུ་དབྱངས་གཅིག་པ་བསྟུད་མར་སྤེལ་བ་སོགས་སྙན་ངག་གི་སྒྲ་རྒྱུན་དུ་
བྱུང་ཡང་ཁར་བརྗོད་མི་བདེ་བས་སྤྱིར་བཏང་གི་ཚིགས་བཅད་དུ་ཚིག་སྦྱོར་དེ་རིགས་སྤོང་
ཅི་ཐུབ་བྱེད་དགོས། ཟུང་ལྡན་དང་རྗེས་ཁྲིད་ལྟ་བུ་སྒྲ་མཚུངས་དང་སྒྲ་ཉེ་བའི་ཡི་གེ་མང་
ཉུང་རན་པ་ཞིག་བསྡེབས་ན་སྙན་ཞིང་ཡིད་དུ་འོང་བ་ཡིན་ལ། སྒྲ་མཚུངས་མང་པོ་
བསྟུད་མར་བྱུང་ན། སྒྲ་གཅིག་ཡང་ཡང་ཟློས་པའི་བྱིས་པའི་ངུ་ངག་བཞིན་དུ་སུན་པའི་
སྣང་བ་ལས་སྙན་པའི་སྣང་བ་མི་འཆར་རོ། །དེའི་གནད་ཀྱིས་སྒྲ་རྒྱན་གྱི་ཀུན་ཏུ་ཟུང་ལྡན།
ཟུང་ལྡན་ཆེན་མོ། བཟློག་པའི་ཟུང་ལྡན། གླང་བོའི་འགྲོས། ཕྱེད་འཁོར། ཀུན་
འཁོར་སོགས་རྩེད་མོ་ལྟ་བུ་མཚར་མཚར་དུ་བསྒྲིགས་ན་རུང་གི། དོན་སྟོན་པའི་དགོས་
པ་གཙོ་བོར་བྱེད་པའི་རྩོམ་ལ་བཀོལ་ན་རྩོམ་སྐྱོན་དུ་འགྱུར་ལ་རྩོམ་པ་པོའི་མཁས་རྟགས་སུ་
མི་འགྱུར་ཏེ། དཔེར་ན། ཤ་སེང་གི་འབག་དང་། དར་མཚོན་དང་འབའ་ཐོ་སོགས་
འཆམ་གྱི་གནས་སྐབས་མཚར་ཆས་སུ་འགྱུར་ཡང་། རྒྱུན་དུ་གོན་ན་སྨྱོ་རྟགས་སུ་འགྱུར་
བ་ལྟ་བུ་ཡིན། ཚིག་རྐང་སྔ་ཕྱིར་མིང་གཅིག་པ་དང་། ཕྲད་གཅིག་པ་འབབ་པ་སོགས་
སྤོང་ཅི་ཐུབ་བྱེད་དགོས་པ་ཡང་གནད་དེ་འདྲ་ཞིག་ལ་ཐུག མཛེས་སྡུག་རིག་པའི་ཐད་
ནས་བཤད་ན། འདྲ་མཚུངས་སྤོང་བ་ནི། སྤེལ་མའི་མཛེས་སྡུག་གམ། རྣམ་པར་
འགྱུར་བའི་མཛེས་སྡུག་ཐོན་པའི་ཆེད་ཡིན།
དྲུག་པ། སྙན་འཇེབས་ཀྱི་གནད། ཚིགས་བཅད་བཟང་པོར་གནད་འགག་
375
ll
a



ཕྱོགས་བསྡུས་ཀྱི་ཚུལ་དུ་བརྗོད་བྱ་སྟོན་པའི་ཁྱད་ཆོས་ཤིག་ཡོད་པར་མ་ཟད། རྣར་སྙན་
ཡིད་འབབ་ཀྱི་གླུ་དབྱངས་ཀྱི་ཁྱད་ཆོས་ཤིག་ཀྱང་ཡོད་པ་ཡིན། དཔེར་ན། བྱུ་རུའི་
མདངས་དང་འདྲེས་པའི་གསེར་བཟང་མདོག །མདོག་ལེགས་ཤེས་བྱ་མ་ལུས་ལྷང་ངེར་
མཁྱེན། །མཁྱེན་རབ་དབང་ཕྱུག་འཇམ་དབྱངས་འགྲོ་བའི་སྐྱབས། །སྐྱབས་མཆོག་ཁྱོད་
ཀྱིས་རབ་འབྱམས་ཤེས་པར་སྩོལ། ། ལྟ་བུ་དོན་གྱི་སྟེང་གི་ཉམས་ཤིན་ཏུ་ལེགས་པར་མ་
ཟད། ཚིག་གི་སྟེང་གི་སྙན་འཇེབས་ཀྱི་ཉམས་ཀྱང་། གསུང་མཉེན་འཇམ་ཞིང་ཡིད་
འོང་ཡིད་དུ་འཐད། ། དག་ཅིང་དྲི་མེད་འོད་གསལ་སྙན་ལ་འཇེབ། །ཅེས་དང༌། མི་
རྩུབ་མི་བརླང་རབ་དུལ་རྣ་བར་སྙན། །ལུས་སེམས་སྙིང་ནི་ཚིམ་བྱེད་དགའ་བ་བསྐྱེད། །
ཅེས་པའི་ཁྱད་ཆོས་བླ་ལྷག་ཏུ་ཐོན་འདུག་པས། རྗེ་ཙོང་ཁ་བ་ཆེན་པོ་ལ་གངས་རིའི་
མགུལ་གྱི་སྙན་ངག་སྨྲ་བའི་དབང་པོ་ཞེས་འབོད་པ་ངོ་བསྟོད་ཙམ་མིན་པར་འཇམ་་་
དབྱངས་བསྟོད་སྤྲིན་རྒྱ་མཚོ་ཁོ་ནའི་སྟེང་དུ་ངེས་ཐུབ་བོ། ། གླུ་དབྱངས་ནི་དགའ་སྡུག་
ཆགས་སྡང་སོགས་ཡིད་འགྱུར་གྱི་ཉམས་དང་མཐུན་ པའི་སྒྲ་གདངས་མཐོ་དམན་རིང་
ཐུང༌། གསལ་མི་གསལ་སྣ་ཚོགས་སྙན་འཇེབས་ཀྱི་རྣམ་གཞག་ལྟར་སྤེལ་བའི་གདངས་
དབྱངས་ཀྱི་རྒྱུན་ཞིག་ ཡིན་ལ། ཚིགས་བཅད་སྟེང་གི་སྙན་འཇེབས་ཀྱི་ཁྱད་ཆོས་ནི།
ཚིག་རྐང་རིང་ཐུང་དང་བཅད་གཅོད་ཀྱི་ཁྱད་པར་ལས་དང༌། ཡི་གེའི་སྒྲ་འཇམ་རྩུབ་
བར་མ་སྡེབ་ལེགས་ཀྱི་ཁྱད་ཆོས་ལས་དང་། སྒྲ་རྒྱུན(གཙོ་ཆེར་བར་ཆོད་མ་ཆོད་སྤེལ་མ་དང་།
མཐའ་ཐོག་སྦྱར་བའི་ཟུང་ལྡན་སོགས) སྤེལ་ལེགས་སོགས་ཀྱི་ཁྱད་པར་ལས་ཐོན་པ་ཡིན་པས། །
ཚིགས་བཅད་སྡེབ་མཁན་རྣམས་ཚིག་གི་ཁྱད་ཆོས་དེ་རིགས་བློ་ཕྲ་ཞིབ་ཀྱིས་ཉམས་འཇོག་
བྱེད་དགོས་པར་སྣང་། ཚིག་གི་སྡེབ་སྦྱོར་སྟེང་གི་སྙན་འཇེབས་ཡིན་མིན་གྱི་ཁྱད་པར་ཕྲ་
མོ་བུ་རམ་དང་སྦྲང་རྩིའི་མངར་ཁྱད་ལྟ་བུ་དག་ནི། མཁས་པའི་སྙན་ཚིག་སྡེབ་ལེགས་
སྟེང་ནས་རང་གིས་མྱོང་བས་ཤེས་དགོས་ལ། སྒྲ་སྤྱིའི་གོ་བ་རགས་པས་ངེས་མི་ནུས་པས་
འདིར་ངོ་སྤྲོད་པའི་ངལ་བ་མ་བྱས་སོ། ། གོང་དུ་བཤད་པའི་གནད་དྲུག་པོ་འདི་ནི་སྤྱིར་
བཏང་གི་ཚིགས་བཅད་སྡེབ་པ་ལ་མེད་དུ་མི་རུང་བའི་ཤེས་བྱའི་གལ་གནད་ལྟ་བུ་ཡིན་ལ།
སྒྱུ་རྩལ་ཁོངས་གཏོགས་ཀྱི་སྙན་རྩོམ་ཚིགས་བཅད་ལ་ཚིག་གི་ཉམས་འགྱུར་ཐོན་པའི་་་་
གནད་དང༌། དོན་གྱི་སྙན་རོ་ཐོན་པའི་གནད་སོགས་ཤེས་དགོས་པ་མང་དུ་ཡོད་ཀྱང་
སྐབས་ཀྱི་བརྗོད་བྱ་མིན་པས་མ་སྤྲོས་སོ། །
ཚིག་རྐང་རིང་ཐུང་དང་བཅད་གཅོད་སོགས་ཀྱི་རབ་དབྱེ་བཤད་པ་ལ། བོད་སྐད་
ཀྱི་ཚིགས་བཅད་ཀྱི་རྐང་བའི་ཐུང་མཐའ་ཡི་གེ་ཚེག་དབར་ལྔ་ཅན་ལ་བྱེད་དགོས་པས།
དེའི་དབང་དུ་བྱས་ན་ཚེག་དབར་ལྔ་བ་ཡལ་འདབ་ཅན་གྱི་སྡེབ་སྦྱོར་ལ་རིགས་གསུམ་ལས།
376 ་



.
དང་པོ། བཅད་མཚམས་ཚེག་དབར་གཉིས་གཉིས་གཅིག་ཅན།
་ ་
དཔེར་ན། །ཞེ་མཐུན། གྲོགས་པོ། ལ། །
སྙིང་ནས། ཚིག་གསུམ། ཞུ། །ལྟ་བུ་དང་། །
གཉིས་པ། ཚེག་དབར་གསུམ་གཉིས་ཅན། དཔེར་ན།
ལུས་ལང་ཚོ། རྒྱུས་དུས། །
རང་ཆུད་ཟོས། མ་གཏོང་། །ལྟ་བུ་དང་།
གསུམ་པ། ཚེག་དབར་གཅིག་གཉིས་གཉིས་ཅན། དཔེར་ན།
ཕུག སྐྱིད་པའི། ལམ་ཞིག །
བཙལ། ཤེས་ན། མཁས་པ། ལྟ་བུའོ། །
ཚེག་དབར་དྲུག་ཅན་དབྱངས་སྒྲོག་གི་སྡེབ་སྦྱོར་ལ་རིགས་བཞི་ལས།
དང་པོ། ཚེག་དབར་གསུམ་གསུམ་ཅན་དཔེར་ན།
དགུང་ཨ་སྔོན། དབྱིངས་རུམ་ན། །
རྒོད་ཐང་དཀར། གཤོག་འགྱུར་བྱེད། །ལྟ་བུ་དང༌།་ ་
གཉིས་པ། ཚེག་དབར་གཉིས་གཉིས་གཅིག་གཅིག་ཅན་དཔེར་ན།
ཤར་ཕྱོགས། རི་བོའི། རྩེ། ནས། །
དཀར་གསལ། ཟླ་བ། ཤར། བྱུང་། །ལྟ་བུ་དང་།
གསུམ་པ། ཚེག་དབར་གཉིས་གཉིས་གཉིས་གཅིག་ཅན། དཔེར་ན།
མ་བྲིས། སེམས་ཀྱི། རི་མོ། །་
བསུབས་ཀྱང་། སུབས་རྒྱུ། མི་འདུག ། ལྟ་བུ་དང་།
བཞི་པ། ཚེག་དབར་གཅིག་གཉིས་གསུམ་ཅན། དཔེར་ན། །
གངས། དཀར་བོའི། རྩེ་མོ་ན། །་
སེང་། དཀར་མོས། གཡུ་རལ་གསིག ། ལྟ་བུའོ། །
ཚེག་དབར་བདུན་ཅན། རབ་དགའི་སྡེབ་སྦྱོར་ལ་རིགས་བཞི་ལས།
དང་པོ། ཚེག་དབར་གསུམ་གཉིས་གཉིས་ཅན། དཔེར་ན།
བརྩེ་ལྡན་གྱི། གྲོགས་པོ། ཁྱོད་ཀྱིས། །
མཛའ་སེམས་ཀྱི། མདུད་པ། མ་ལྷོད། །ལྟ་བུ་དང་། །
གཉིས་པ། ཚེག་དབར་གཉིས་གཉིས་གཅིག་གཉིས་ཅན། དཔེར་ན།
ལྡེམ་ལྡེམ། གཡོ་བ། ཡི། གར་གྱིས། །་
བདག་ཡིད། དབང་མེད། དུ། འཕྲོགས་སོང་། །ལྟ་བུ་དང་།
377



གསུམ་པ། ཚེག་དབར་གཉིས་གཉིས་གཉིས་གཅིག་ཅན། དཔེར་ན།
ཡིད་ཀྱི། ཆུ་མཚོ། དྭངས་པའི། ངོགས། །
ཟླ་བཞིན། སྣང་བརྙན། འགོག་མེད། ཤར། །ལྟ་བུ་དང་།
བཞི་པ། ཚེག་དབར་གཅིག་གཉིས་གཉིས་གཉིས་ཅན། དཔེར་ན། །
སྐྱབས། བསླུ་མེད། རིན་ཆེན། རྣམ་གསུམ། །་་
མགོ ། སྤྱི་གཙུག རྒྱུན་དུ། མཛེས་སོ། །ལྟ་བུའོ། ། །
ཚེག་དབར་བརྒྱུད་ཅན་རྗེས་བསྔགས་ཀྱི་སྡེབ་སྦྱོར་ལ་རིགས་བཞི་ལས།
་་་
དང་པོ། ཚེག་དབར་ཟུང་གསུམ་དང་ཡ་གཉིས་ཅན། དཔེར་ན།
ཕྱག་འཚལ། སྒྲོལ་མ། མྱུར་མ། དཔལ། མོ། །
སྤྱན་གཉིས། སྐད་ཅིག་གློག་དང་། འདྲ། མ། །ལྟ་བུ་དང་།
གཉིས་པ། ཚེག་དབར་གཅིག་གཉིས་གཉིས་གསུམ་ཅན། དཔེར་ན། །
གངས། དཀར་བོའི། མཆོད་རྟེན། མཐའ་ནས་ བསྐོར། མཚོ།
སྔོན་མོའི། གཡུ་འབྲུག་ས་ལ་འཁྱིལ། ལྟ་བུ་དང༌། ，
གསུམ་པ།་ཚེག་དབར་གསུམ་གཉིས་གཉིས་གཅིག་ཅན། དཔེར་ན།
ཤར་གངས་རི། དཀར་བོའི། རྩེ་མོ། ན། ། །
སྤྲིན་དཀར་བོ། གནམ་ལ། སྙེགས་འདྲ། བ། །ལྟ་བུ་དང་།
བཞི་པ། མཐའ་ཐོག་གཅིག་རེ་བར་གྱི་གཉིས་རེ་ཅན། དཔེར་ན།
གངས། དཀར་བོ། ཤེལ་གྱི། མཆོད་རྟེན། ཡོད། །
མཚོ། སྔོན་མོ། གཡུ་ཡི། མན་དྲལ། ཡོད། །ལྟ་བུའོ། །
ཚེག་དབར་དགུ་ཅན་ཆེ་ལྡན་མའི་སྡེབ་སྦྱོར་ལ་རིགས་བཞི་ལས། །
དང་པོ། ཚེག་དབར་ཟུང་བཞི་མཐའ་གཅིག་ཅན། དཔེར་ན།
སྡིག་གྲོགས། ཡིན་ཤེས། རྭ་ཅན། མི་འབྱུང་། གིས། །
གཅེས་ཤིང་། ཕན་པའི། ཟོལ་གྱིས། འཛུམ་བསྟན། ནས། །ལྟ་བུ་
དང་། །
གཉིས་པ། ཚེག་དབར་ཟུང་གསུམ་མ་གཅིག་མཐའ་ཟུང་ཅན། དཔེར་ན།
དར་དཀར། འཐེན་འདྲའི། འབབ་ཆུ། ཡི། གཡས་གཡོན། །
འཇའ་ཚོན། བདལ་འདྲའི། ། མེ་ཏོག གི་ རྭ་བ། །ལྟ་བུ་དང༌།
གསུམ་པ། ཚེག་དབར་གཉིས་གསུམ་གཉིས་གཉིས་ཅན། དཔེར་ན།
རབ་དཀར། ཀེ་ལ་ཤའི། འཕྲེང་བས། བསྐོར་བའི། །
378



མཛེས་སྡུག ཡུལ་ལྗོངས་དེ། བོད་ཀྱི། ས་ཆ། །ལྟ་བུ་དང་། །
བཞི་པ། མགོ་ཚེག་དབར་གཅིག་དང་གཞན་དག་གཉིས་ཅན། ། དཔེར་ན།
་སྨན། རྩི་བཅུད། ལོ་ཏོག དུས་བཞིར། འཁྲུངས་ཤིང་། །
བྱ། རི་དྭགས། སྣ་ཚོགས། གླུ་གར། རྩེན་ས། །ལྟ་བུའོ། །
ཚེག་དབར་བཅུ་ཅན་ཕྲེང་ལྡན་སྡེབ་སྦྱོར་ལ་རིགས་བཞི་ལས།
དང་པོ། ཚེག་དབར་གསུམ་གཉིས་གསུམ་གཉིས་ཅན། དཔེར་ན།
རང་བྱུང་གི སེམས་ལ། མ་བྲིས་པར། ་ ཤར་བའི། ། །
རང་གཤིས་ཀྱིས།། དག་པའི། ཀུན་རྟོག་གི ཟླ་གཟུགས། །ལྟ་བུ་དང་།
གཉིས་པ། ཆེག་དབར་གསུམ་གསུམ་གཉིས་གཉིས་ཅན། དཔེར་ན།
སྤྲིན་དཀར་བོ། དར་དཀར་གྱི། བླ་རེ། འཐེན་འདྲ། །
ཆུ་གཙང་བོ། སྙན་འཇེབ་ཀྱི། པི་ཝང་། བརྡུང་འདྲ། །ལྟ་བུ་དང་།
གསུམ་པ།. མཐའ་ཐོག་ཚེག་དབར་རེ་རེ་དང་བར་དུ་ཟུང་བཞི་ཅན། དཔེར་ན།
སྟོད། ཛ་ཏའི། མེ་ཏོག མངོན་པར། བཀྲ་བ། ནས། ། ་
སྨད། རྒྱ་མཚོ། ཆེན་པོའི། མཐའ་ལ། ཐུག་པའི། བར། །ལྟ་བུ་
དང་། །
བཞི་པ། ཚེག་དབར་གཅིག་གཉིས་གཉིས་གསུམ་གཉིས་ཅན། དཔེར་ན།
རྟ། ངང་བ། འཕུར་ཤེས། གསེར་སྒ་ཡི། རྒྱུན་ཅན། །
དཔའ། གཡུལ་ངོར། བགྲོད་པའི། རྫོང་བ་རུ། འབུལ་ལོ། ། ལྟ་
བུའོ། །
ཚེག་དབར་བཅུ་གཅིག་ཅན་གསུམ་བསྔགས་ཀྱི་སྡེབ་སྦྱོར་ལ་རིགས་ལྔ་ལས།
དང་པོ། ཚེག་དབར་ཟུང་ལྔ་ཡ་གཅིག་ཅན། དཔེར་ན། ་
ཤེལ་དཀར། ལྷུན་པོར། ཉི་འོད། འཁྱུད་འདྲའི། མཛེས་ སྡུག
སྐུ། ། དྲི་ཟའི། པི་ཝང་། དལ་བུར། བརྡུང་འདྲའི། ། སྙན་པའི།
དབྱངས། །ལྟ་བུ་དང་། །
གཉིས་པ། ཚེག་དབར་གསུམ་ཅན་གསུམ་དང་གཉིས་ཅན་གཅིག དཔེར་ན།
ཐང་ཡངས་པོ། སྔོ་མེར་རེ། མར་གད་ཀྱི། མཎྜལ། །
ལུག་གཡང་དཀར། ཁྲ་ལམ་མེར། འབྲས་དཀར་གྱི། ཚོམ་བུ། །ལྟ་བུ་
དང་། །
གསུམ་པ། ཚེག་དབར་གཉིས་གཉིས་གཉིས་གསུམ་གཉིས་ཅན། དཔེར་ན།
379



，
་
，
དྲི་ཞིམ། མེ་ཏོག རྒྱས་པའི། སྐྱེད་ཚལ་གྱི། ་ནང་ན། །
ཀྱུར་ཀྱུར། སྒྲོགས་པའི། བྱེའུས། དབྱངས་སྙན་གྱིས། ཁྱབ་བོ། །ལྟ་
བུ་དང་།
བཞི་པ། ཚེག་དབར་གཉིས་གསུམ་གཉིས་གཉིས་གཉིས་ཅན། དཔེར་ན།
གསེར་རིའི། ཕྲེང་བ་དང༌། མཚུངས་པའི། རིམ་བྱོན། མཁས་་་་
པའི། ། མཛད་རྗེས། བྲག་རི་ལྟར། བརྩིགས་པའི། བསྟན་བཅོས།
གླེགས་བམ། །ལྟ་བུ་དང་། །
ལྔ་པ། ཚེག་དབར་གསུམ་གཉིས་གསུམ་གཉིས་གཅིག་ཅན། དཔེར་ན།
མཛེས་སྡུག་གི་ ཡུལ་ལྗོངས། རི་མོ་ལྟར། བཀྲ་བ། འདི། །
ཚངས་ཆེན་གྱི། བློ་ཡི། བང་མཛོད་ལས། ཕྱུང་ངམ། སྙམ། ། ལྟ་
བུའོ།
ཚེག་དབར་བཅུ་གཉིས་ཅན་སྐྱེ་འགྲོ་ལ་རིགས་བཞི་ལས།
དང་པོ། ཚེག་དབར་གཉིས་གསུམ་གཉིས་གསུམ་གཉིས་ཅན། དཔེར་ན།
རབ་དཀར། ལྷག་བསམ་གྱི། རྦ་རླབས། ཕྱོགས་མེད་དུ། འཕྱུར་
བའི། ། གཞན་ཕན། སྙིང་རྗེ་ཡི། འོ་མཚོ། བྱང་སེམས་ཀྱི། ཁྱད་
ཆོས། །ལྟ་བུ་དང་། །
གཉིས་པ། ཚེག་དབར་གསུམ་གཉིས་གཉིས་གསུམ་གཉིས་ཅན། དཔེར་ན། །
ཟས་རང་སྐྱེས། ཤིང་ཐོག བཏུང་བ། དྭངས་བསིལ་གྱི། འབབ་
ཆུ། ། གྲོགས་ འདབ་ཆགས། རི་དྭགས། གཞི་ ཁྱིམ། ་ རང་ བྱུང་ གི
བྲག་ཕུག ། ལྟ་བུ་དང་། །
གསུམ་པ། ཚེག་དབར་གཉིས་གཉིས་གཉིས་གསུམ་གསུམ་ཅན། དཔེར་ན།
ལྷུང་ལྷུང་། དལ་བུར། ་འབབ་པའི། དྭངས་བསིལ་གྱི། ཉལ་འགྲོའི་་་་
རྒྱུན། ། ཟབ་ཟབ། ཆོས་ཉིད། སྟོན་པའི། མཚོ་བྱུང་མའི། འཕང་འགྲོའི་
ཟླ། །ལྟ་བུ་དང་། །
བཞི་པ། ཚེག་དབར་གསུམ་གསུམ་ཅན། ། དཔེར་ན།
རི་ལུང་བ། དཀར་རུག་གེ ཁ་བ་ཡིས། གཡོགས་པའི་ཚེ། །
ལྷའི་དམག་དཔུང༌། དངུལ་ཁྲབ་ཅན། གཡུལ་ངོར་དུ། ཆས་པ་འདྲ། །ལྟ་
བུའོ། ། །
ཚེག་དབར་བཅུ་གསུམ་ཅན་ཤིན་ཏུ་སྐྱེས་འགྲོ་ནི། དཔེར་ན། །
380



གནག་ སྣུམ། རལ་ བའི། ལན་ བུ། ཆུ་ སྤྲིན། སྡུག་ པོ།། སྤུངས་ པའི།
གསེབ། ། རབ་ དཀར། ་མཛེས་ སྡུག་ ཞལ་ རས། ཉ་ གང་ ཟླ་ བ།
འཛུམ་ཟེར། འཕྲོ། །ལྟ་བུ།
ཚེག་དབར་བཅུ་གསུམ་ཅན་ལ། ཚེག་དབར་དྲུག་ཅན་དང་བདུན་ཅན་བསྲེས་པ་
དང༌། ཚེག་དབར་བརྒྱད་ཅན་དང་ལྔ་ཅན་བསྲེས་པའི་རིགས་གཉིས་ཡོད་པས་དེའི་
རིག་པ་བཀབ་ནས་ཤེས་པར་བྱའོ། །
ཚེག་དབར་བཅུ་བཞི་ཅན་ནུས་ལྡན་ནི། དཔེར་ན།
གངས་ཅན། འགྲོ་བའི། སྐྱབས་གཅིག རྒྱལ་ཀུན། སྙིང་རྗེའི། རང་
གཟུགས། ལྷ་ཁྱོད། །ཁྱོད་མིན། རེ་ས། མེད་པས། ནམ་ཡང་། གཡེལ་མེད།
ཐུགས་རྗེས། གཟིགས་མཛོད། ། ལྟ་བུ་ཚེག་དབར་དྲུག་ཅན་དང༌། བརྒྱད་ཅན་་་་་
བསྡེབས་པ་དང༌། དེ་གཉིས་གོ་རིམ་བཟློག་སྟེ་སྦྱར་བ་ཡང་ཡོད་དོ། །
ཚེག་དབར་བཅོ་ལྔ་ཅན་ཤིན་ཏུ་ནུས་ལྡན་ནི། དཔེར་ན།
རྣམ་འགྲེལ་ཊཱིཀ་ཆེན་གྱི་ཚིག གང་ཞིག རྐང་དྲུག ལྡན་པའི། ཕྲེང་བ།
འཕུར་ལྡིང་། སྒྲ་སྙན། སྒྲོགས་པ། ཡི། །རྐང་བས། བསྟུན་པའི། འདར་བ།
དང་ལྡན། བཅུ་ཕྲག འདབ་མའི། ཟེའུ་འབྲུ། དཀར། །ལྟ་བུ།
བཅད་བཞི་བ་དང་ལྔ་བའི་མཚམས་སུ་ངལ་གསོ་ཐོབ་བོ། །
སྤྱིར་ཚིགས་བཅད་ལ། ཚེག་དབར་བདུན་ཅན། དགུ་ཅན། བཅུ་གཅིག་ཅན།
བཅུ་གསུམ་ཅན། བཅོ་ལྔ་ཅན་སོགས་ཡི་གེ་ཡ་ཅན་བརྗོད་བདེ་བས་ལག་ལེན་ལ་དར་ཆེ་
ཞིང༌། ཚེག་དབར་དྲུག་ཅན། བརྒྱད་ཅན། བཅུ་ཅན། བཅུ་གཉིས་ཅན་སོགས་
ཡི་གེ་ཆ་ཅན་བརྗོད་མི་བདེ་བས་ལག་ལེན་ལ་དར་མི་ཆེ་ལ། ཆ་ཅན་ཡང་ཚེག་དབར་
དྲུག་ཅན་དང་། བཅུ་ཅན་སོགས་དེ་ཙམ་དར་མི་ཆེ་ཡང་མེད་པ་མིན་ལ། བཅུ་གཉིས་
ཡན་ཆད། ཡི་གེ་ཆ་ཅན་བསྡེབ་པ་ཆེ་ཆེར་ཉུང་བས། འདིར་ཡང་ཚེག་དབར་ཆ་ཅན་
བཅུ་བཞི་ལས་མང་བ་བཀོད་མེད་དོ། །ཚེག་དབར་བཅུ་བདུན་ཅན་ཤིན་ཏུ་ལེགས་སྤྱོད་ནི།
དཔེར་ན་འཇམ་དབྱངས་བསྟོད་སྤྲིན་རྒྱ་མཚོ་ལས།
ཕྱོགས་བཅུའི། ཞིང་ཀུན། ཀུན་ནས། འགེངས་པའི། སྒྲ་སྐད། སྐད་ཀྱི།
དབྱེ་བ། མཐའ་ཡས། པ། །སེམས་ཅན། ཀུན་ཡིད། ཡིད་དང༌། མཐུན་པར།
ཚིམ་བྱེད། བྱེད་པོའི། གདངས་ཀྱང༌། ཟིལ་གྱིས། གནོན། །ལྟ་བུའོ། །
ཚེག་དབར་བཅུ་དགུ་ཅན་ཤིན་ཏུ་བརྟན་འཛིན་ནི། དཔེར་ན། ས་
སྤྲིན་ གྱི་ ཕོ་ ཉའི་ ཚིག འཁྲི་ ཤིང༌། འགའ་ ལ། ཡན་ ལག མཛེས་ པ།
381



འཇིགས་བཅས། རི་དྭགས། མོ་ལ། མིག་མཛེས། གཡོ་བ། མཐོང་། །འགྲམ་
པའི། མཛེས་འོད། ་རི་བོང་། ཅན་ལ། སྐྲ་རྣམས། གཙུག་ཕུད། ཅན་གྱི།
མཇུག་སྒོ། དག་ལ། མཐོང་། །ལྟ་བུའོ། ། །
ཚེག་དབར་ཉེར་གཅིག་ཅན་རབ་བྱེད་ལྡན་ནི། དཔེར་ན། །
མི་ཤེས། ་ རྨོངས་པའི། མཚན་མུན། སྡུག་པོ། གང་གི། མཚན་ཙམ།
དྲན་པས། སེལ་བྱེད། རྒྱལ་ཀུན། མཁྱེན་པའི། དཔྱིད། །
རླབས་ཆེན། ཐུགས་ བསྐྱེད། བྱེད་ པོས། གཅིག་ བསྡུས། མཉམ་མེད།
འོད་ ཀྱི། དཀྱིལ་ འཁོར། མཆོག་ ཁྱོད། སྙིང་ དབུས། ཤར་ བར།
མཛོད། །ལྟ་བུའོ། །
ཚེག་དབར་ཉེར་གསུམ་པ་རྣམ་བྱེད་ལྡན་ནི། དཔེར་ན།
སྙན་འགྲེལ་དབྱངས་ཅན་དགྱེས་གླུའི་ཚིག མཁས་པའི། ང་རོའི། རྒོལ་ངན།
ཀླད་འགེམས། བཙུན་པའི། འོད་གཟིས། ཐུབ་བསྟན། རབ་གསལ། བཟང་།
བོས། ལུས་ཅན། ཐར་བར། འདྲེན། །དཔལ་སྟུག རིང་ལུགས། འཛིན་པའི།།
གྲགས་འབར། ཀུན་མཁྱེན། བླ་མ། ཙོང་ཁ། པ་ཡི། ཞབས་ཀྱི། པད་མོར། །
ཕྱག་བགྱི། འོ། །ལྟ་བུའོ། །
ཚེག་དབར་ཉེར་ལྔ་བ་ཤིན་ཏུ་བྱེད་ལྡན་ནི། དཔེར་ན། །
ཚད་མ་རིགས་རྒྱན་གྱི་ཚིག སོ་སོར། རིག་བཞིའི། ་ སྡེར་ཁྱིམ། འཇིགས་
རུང་། རབ་ བགྲད། བདུད་ དང་། མུ་ སྟེགས། བྱེད་ ཀྱི། གཉིས་ འཐུང་།
དྲེགས་པའི། མྱོས་བུམ། འཇིག་མཛད། ཅིང་། །སྲིད་པ། གསུམ་ན། རིགས་
པའི། གད་རྒྱངས། རྒྱ་ཆེན། སྒྲོག་ལ། སྨྲ་བ། ཟླ་མེད། ཤཱཀྱ། སེང་གེ
རྟག་ཏུ། རྒྱལ་གྱུར། ཅིག ། ལྟ་བུའོ། །
ཚེག་དབར་ཉེར་བདུན་པ་རྒྱུན་ཆགས་ནི། དཔེར་ན།
རྣམ་འགྲེལ་ཊཱིཀ་ཆེན་གྱི་ཚིག ། ནགས་ཀྱི། བུ་མོའི། སྐྲ་ཚོགས། རབ་རྒྱས།
མེ་ཏོག སྙེ་མའི། ལན་བུ། ལ་ནི། ལྷ་ཡི། རྒྱུད་མངས། མགྲིན་པར། བྱེད་
པའི། བུང་བ། དག ། གཤོག་རྩེ། བསྐྱོད་པའི། བསིལ་ཡབ། འཕུར་ལྡིང་།
ཧ་རི། ཙན་དན། ག་བུར། འཐུལ་བའི། དྲི་བཟང་། ཛི་ངད། ཕྱོགས་ཀྱི།
མགྲོན་པོའི། འགྲམ་པ། ལ། །ལྟ་བུའོ། །
ཚེག་དབར་སོ་ལྔ་ཅན་རབ་བསགས་ནི། དཔེར་ན།
རྣམ་འགྲེལ་ཊཱིཀ་ཆེན་གྱི་ཚིག བློ་གསལ། རྨ་བྱ། དགའ་བའི། གར་གྱིས།
བྱ
382.



མདོངས་རྣམས། རབ་བརྐྱངས། མཇུག་སྒོ། རྒྱས་པའི། རྩེ་དགའ། སྟོན་པའི།།
མགྲིན་པའི། གླུ་དབྱངས། རྒྱུད་མངས། སྒྲ་ཡི། ཕུག་དག གང་བར། བྱེད་
པ། ན། ། ་
ཆོས་ཀུན། རང་གི ངང་ཚུལ། སྒྲོགས་པའི། ང་རོར། རབ་འཕྲུལ།
ངོ་མཚར། གཏམ་འདི། རབ་འཕར། གྲངས་མེད། དུང་དང་། ལྡན་པའི།
རྒྱ་མཚོའི། འདུས་རླབས། སྒྲོགས་པར། བྱེད་པ། མ་ཡིན། ནམ། །ལྟ་བུའོ། །
གཞན་ཡང་། ཚེག་དབར་ཉེར་དགུ་ཅན། སོ་གཅིག་ཅན། སོ་གསུམ་ཅན།
སོ་བདུན་ཅན། སོ་དགུ་ཅན་སོགས་སྡེབ་ཚུལ་ཡང་གཅིག་ཤེས་ཀུན་གྲོལ་གྱི་རིག་
པས་ཤེས་པར་བྱའོ། ། ཚེག་དབར་དེ་ལས་མང་བ་ཆེས་ཆེར་དཀོན་ཞིང༌། ཚིག་རྐང་
གཅིག་ལ་ཚེག་དབར་བརྒྱུད་བརྒྱ་ལྷག་ཡོད་པ་དབུགས་ཐེངས་གཅིག་གིས་བཀླག་དགོས་
ཤིང་བར་དུ་གཅོད་མཚམས་མི་རྙེད་པ་འཇུ་མི་ཕམ་པའི་དུས་འཁོར་བསྟོད་པ་ལྟ་བུ་ནི་
འཛམ་གླིང་ན་ཡང་མཚུངས་ཟླ་མེད་པའི་ངག་གི་རིག་འཕྲུལ་ངོ་མཚར་བ་ཞིག་གོ། ། །
ཚིགས་བཅད་སྡེབ་པའི་གནད་དཔེར་བརྗོད་དང་བཅས་པ་རེ་ཞིག་བཤད་ཟིན་་་
ཏོ། །
སྨྲས་པ། སྙན་འཇེབས་སྒྲ་ཡི་འདབ་མ་སྡུག་གུར་གྲོལ། །ཟབ་གསལ་དོན་གྱི་ཟིལ་
མངར་འཛུམ་མེར་ཆགས། །ཡོན་ཏན་དྲུག་ལྡན་ཚིགས་བཅད་འདབ་བརྒྱ་བ། ། གངས་
ཅན་རིག་འཕྲུལ་ཆུ་མཚོའི་རྒྱན་དུ་ཆེ། ། ལ་ལས་རྙིང་རུལ་ཟེར་ནས་མཆིལ་མདའ་་་་་་
འཕེན། །ལ་ལས་འཆིང་ཞགས་ཡིན་སྙམ་སྡང་མིག་བལྟ། །འགའ་ཞིག་མི་སྨྲ་འབྲེག་པའི་
ཟོར་བ་འཛིན། །རིན་ཆེན་རིན་ཐང་ཤེས་པ་རེ་གཉིས་ཙམ། །
རང་གི་མུ་ཏིག་དོ་ཤལ་ཕར་གཡུགས་ནས། །གཞན་གྱི་མཆིང་བུར་ཁ་ཆུ་འཛར་བ་
དེར། ། སྨྱོ་འབོག་ནད་བཅོས་བཙན་ཐབས་ ཐལ་ཆེ་ཡང་། ། ཀླད་ཚ་སེལ་བའི་ཆུ་དབང་
བསྐུར་བར་འོས། ། ཞེས་པ་འདི་ཡང་ན་གཞོན་རྣམས་ཚིགས་བཅད་ཀྱི་རྣམ་གཞག་དང་
རིན་ཐང་ཤེས་ནས་མཐོང་ཆེན་བྱ་ཕྱིར། རབ་བྱུང་བཅུ་བདུན་པའི་མེ་ཡོས་ལོ་མཇུག་ཏུ་
བྲིས། །
383



བོད་མཁས་པའི་སྙན་ངག་དཔེར་བརྗོད་ལས་གབ་ ་
ཚིག་གི་རྒྱན་གྱི་སྐོར་གོ་བདེར་འགྲེལ་
བ་སྦས་དོན་ཀུན་གསལ། །
དབང་སྔོན་རལ་གྲི་མི་ཤེས་དགྲར་གདེངས་པའི། །གངས་རིའི་མདངས་འཛིན་ཡེ་
ཤེས་གཞོན་ནུ་དང༌། ། བདེ་བའི་རོ་མཆོག་ཏམྦུ་རས་སྦྱིན་པའི། ། མཛེས་སྡུག་སྒེག་མོས་
སྤོབས་པའི་ གཏེར་ གྲོལ་མཛོད། ། དཀོན་ པའི་ མཆོག་ གྱུར་ཀླུ་དབང་གཙུག་ གི་ནོར། །
གཞུང་ལུགས་རྒྱ་མཚོར་ཞུགས་པས་རྙེད་པ་གང༌། །ཕངས་མེད་དཔྲལ་པའི་རྒྱན་དུ་ལེགས་
བསྩལ་པའི། ། དྲིན་ཅན་བཤེས་གཉེན་གང་དེ་ཕྱག་གི་ཡུལ། ། ཁུངས་ལྡན་ལེགས་བཤད་
འཇོ་སྒེག་ལམ་གསུམ་འབབ། ། དུས་ཀྱི་ཛ་ཧུས་ལྷག་མེད་མིད་དོགས་ནས། ། རང་བློའི་
ཡོལ་གོར་བསྐྱིལ་བའི་གསང་ཚིག་རྒྱུན། ། མི་ཉམས་ཐབས་སུ་ཡི་གེར་འཁོད་ལ་བརྩོན། །
དེ་ཡང་གྲུབ་མཐའ་རིས་མེད་ཀྱི་མཁས་པ་ ཐམས་ ཅད་ཀྱིས་བོད་རྩོམ་སྙན་ངག་དཔེར་
བརྗོད་འཐད་ལྡན་ལེགས་ཤོས་སུ་འཛིན་ཅིང་། དར་ཁྱབ་ཆེ་བའི་བོད་མཁས་པ་མི་ཕམ་
དགེ་ལེགས་རྣམ་རྒྱལ་གྱི་སྙན་ངག་མེ་ལོང་རྒྱུན་གསུམ་ གྱི་དཔེར་བརྗོད་སྒྲ་ དབྱངས་རྒྱ་
མཚོའི་འཇུག་ངོགས་ནང་གི་གབ་ཚིག་གི་རྒྱུན་གྱི་སྐོར་དེ་གོ་དཀའ་བས་གསར་སློབ་རྣམས་
ལ་ཕན་ཕྱིར་གོ་བདེར་བཀྲལ་བ་ལ། །
དང་པོ། ཀུན་ ཏུ་ ཚོགས་ པའི་ གབ་ ཚིག་ ལ། དཔེར་ བརྗོད། གབ་ བྱ།
འགེབ་བྱེད། འགེབ་ཚུལ་གྱི་ཐབས་བཞི་ལས། །
དང་པོ་ནི། རིགས་དང་ལྡན་ཞིང་མཆོག་ཏུ་བཞིན་བཟང་བ། །སྙིང་ལ་འབབ་དེ་
མ་མ་ལགས་ཀྱང་ནི། །རྣམ་པ་ཀུན་ཏུ་སྲེད་པའི་འཁྲི་ཤིང་གིས། །བདག་ཡིད་འཆིང་བ་
སྒྲུབ་ཕྱིར་དགའ་མ་ཡིན། །ཞེས་བྱུང༌། གཉིས་པ། བརྗོད་བྱ་དངོས་སམ་གབ་བྱ་ནི།
རིགས་ཀྱི་ཡོན་ཏན་ལྡན་ཞིང་། གཟུགས་མཛེས་པ། བློར་འབབ་པ་དེ་སྐྱེད་བྱེད་ཀྱི་མ་
མིན་ཡང་། ཆགས་སེམས་ཀྱིས་བདག་གི་སེམས་འཛིན་པའི་དགའ་མ་སྟེ། མཛའ་མོ་
ཡིན། ཞེས་པ་རེད། དེའི་དབང་དུ་བྱས་ན། “མ་མ”ཞེས་པའི་མ་སྔ་མ་སྐྱེད་མའི་
384



མིང་དང་། མ་ཕྱི་མ་དགག་ཚིག་བྱས་ནས། “མ་ལགས་ཀྱང”ཞེས་མར་གཅོད་དགོས་
པ་ཡིན། གསུམ་པ། འགེབ་བྱེད་ནི། “མ་མ” ཞེས་པ་སྐྱེད་བྱེད་མ་མའི་མིང་དུ་
འཁྲུལ་བཅུག་ཅིང་། དེས་རྒྱུ་ནོར་ལ་སྲེད་པ་ཆེ་ཞིང་། བདག་གི་སེམས་ལ་སྡུག་བསྔལ་
འཆིང་བ་སྒྲུབ་ཕྱིར་དགའ་བ་མིན་ནོ། །ཞེས་དགའ་མའི་མ་ ཡང་དགག་ཚིག་ཏུ་འཁྲུལ་
བཅུག་ནས་དོན་གཞན་དུ་བསྒྱུར་བའམ། ཡང་ན། མ་མ་དང༌། དགའ་མ་གཉིས་ཀ་
ཡིན་པ་འབྲེལ་མེད་ཀྱི་ཚིག་དང་། འོས་མིན་བཞད་གད་ཀྱི་དོན་དུ་གོ་བས་དོན་ངོ་མ་
སྦས་པའོ། །བཞི་བ། འགེབ་ཚུལ་གྱི་ཐབས་ནི། མེ་ལོང་ལས། ཚིག་མཚམས་སྦྱར་
བས་དོན་སྦས་པ། །ཀུན་ཏུ་ཚོགས་པ་ཞེས་པར་བརྗོད། །ཅེས་པ་ལྟར། ཚིག་གི་གཅོད་
མཚམས་སྟེང་ནས་འཁྲུལ་རྒྱུ་བསྒྲུབས་ཏེ་དོན་མི་གསལ་བར་བྱས་པའོ། །
གཉིས་པ། སླུ་བྱེད་ཀྱི་གབ་ཚིག་ལ་བཞི་ལས། དང་པོ། དཔེར་བརྗོད་ནི།
དཔལ་གྱི་འབྲས་བུས་རྣམ་པར་མཚན་པ་ཡི། ། མཆོག་ ཏུ་ཡི་གར་འོང་བའི་ལོ་ལེགས་་་
དང་། ། མཛེས་པའི་ཟེའུ་འབྲུ་མ་ཉམས་པདྨའི་འཛུམ། ། མཐོང་བས་སྲེད་ལྡན་ཡིད་ལ་
དགའ་བ་འཕེལ། །ཞེས་བྱུང་། གཉིས་པ། གབ་བྱ་ནི། བུ་མོ་ན་ཆུང་ཞིག་གི་མཛེས་
ཆོས་ཏེ། དཔལ་གྱི་འབྲས་བུ་ནུ་འབུར་དང༌། ལོ་ལེགས་ནི་ལང་ཚོ་སྨིན་པའི་དུས་སམ་
ལོ་ཚོད་བཟང་པོ་དང༌། མཛེས་པའི་ཟེའུ་འབྲུ་མ་ཉམས་པ་ནི་ལུས་མ་ཤོར་བའི་དོན་
དང༌། པདྨའི་འཛུམ་ནི་པདྨ་གསར་དུ་འཛུམ་གྲོལ་བ་ལྟ་བུའི་བཞིན་རས་དང༌། སྲེད་
ལྡན་ནི་ཆགས་ལྡན་སྐྱེས་བུའོ། །གསུམ་པ། འགེབ་བྱེད་ཀྱི་ཚིག་ནི། དཔལ་གྱི་འབྲས་
བུ་འབྲུ་ཡི་སྙེ་མ་དང་། ལོ་ལེགས་ནི་ལོ་ཡག་པའི་ཞིང་དང་། མཛེས་པའི་ཟེའུ་འབྲུ་མ་
ཉམས་པདྨའི་འཛུམ་ནི་གསར་དུ་བཞད་པའི་མེ་ཏོག་འཛུམ་ཟེར་རྒོད་པ་དང་། སྲེད་
ལྡན་ནི་ཞིང་པ་དང་མེ་ཏོག་ལ་དགའ་བའི་མི་རྣམས་སོ། ། བཞི་བ། ། འགེབ་བྱེད་ཀྱི་
ཐབས་ནི། མེ་ལོང་ལས། གཞན་ལ་གྲགས་པའི་སྒྲ་དག་གིས། །གང་དུ་བསླུ་བ་སླུ་བྱེད་
ཉིད། །ཅེས་པ་ལྟར། དཔལ་གྱི་འབྲས་བུ་དང་། ལོ་ལེགས་སོགས་འབྲུ་ཡི་སྙེ་མ་དང༌།
འབྲུ་ཞིང་སྨིན་ལེགས་པ་སོགས་ལ་གྲགས་ཆེ་ཞིང་། བུ་མེད་ཀྱི་ནུ་མ་དང་། ལང་ཚོ་
སྨིན་ པའི་ དུས་ སོགས་ ལ་ གྲགས་ མི་ ཆེ་ བས། གྲགས་ ཆེ་ བའི་ དོན་ དུ་ བློ་ བྲིད་ ནས།
གྲགས་ཆུང་བའི་དོན་ལ་སྣང་གཡེལ་བྱེད་དུ་བཅུག་པས་བསླུས་པའོ། ། གསང་སྔགས་ཀྱི་
བརྡ་ཆད་རྡོ་རྗེ། པདྨ། ག་བུར། གླ་རྩི་སོགས་ཀྱང་སྦས་ཚུལ་འདི་དང་འདྲ།
གསུམ་པ། རིམ་པ་བྲལ་བའི་གབ་ཚིག་ལ་བཞི་ལས། དང་པོ། དཔེར་
བརྗོད། འདྲེན་པ་ཁྱོད་ཐུགས་ཟབ་ཡངས་འཇིག་རྟེན་ན། །ཡན་ལག་བརྒྱད་ལྡན་ཆོས་
385
6.。



མ
ཚུལ་ཟུང་འཇུག་ལམ། །བླང་དོར་བཅས་ལྡན་བཟང་བོའི་ངང་ཚུལ་གྱིས། །རིགས་ཅན་
གདུལ་བྱ་འདུལ་ལ་བསྟན་པའི་ཞབས། ། ཞེས་བྱུང༌། གཉིས་པ། གབ་བྱའི་ཚིག་ནི།
ཚིག་རྐང་ཕྱི་མ་གཉིས་གོང་དུ་བླངས་ནས་བཀླགས་པས། ཆོས་འདུལ་བའི་བླང་དོར་
བཅས་ཁྲིམས་ལྡན་པའི་ངང་ཚུལ་གྱིས། རིགས་ཅན་གདུལ་བྱ་འདྲེན་ཁུལ་བྱེད་པའི་
བསྟན་པའི་ཞབས་འདྲེན་ཁྱོད་ཟབ་ཡངས་ཐུགས་ཀྱི་ནང་ན། འཇིག་རྟེན་ན་སྐྱེས་ཕོ་མོ་
རྐང་ལག་བརྒྱད་ཕན་ཚུན་སྦྱོར་ནས་ཉལ་བོ་བྱེད་པའི་ཟུང་འཇུག་གི་ལམ་གྱི་བདེ་བ་དེ་ཁོ་
ན་བསམས་ནས་འདུག ཅེས་པ་རེད། འདིའི་ཟབ་ཡངས་འཇིག་རྟེན་ཞེས་བུད་མེད་
ཀྱི་བྷ་ག་ལ་སྦྱོར་བའི་བཤད་སྲོལ་ཡོད་ཀྱང་། བླུན་པོ་ལ་མཁས་པ་ཞེས་འབོད་པ་བཞིན
“ ཟབ་ ཡངས་ ཐུགས” ཞེས་ ཟུར་ ཟའི་ ཚིག་ ཏུ་ བཀྲལ་ ན་ ལེགས་ སྙམ། གསུམ་ པ།,
འགེབ་བྱེད་ཀྱི་ཚིག་ནི། དཀྱུས་ལྟར་བཀླགས་པས། འགྲོ་བའི་འདྲེན་པ་ཁྱོད་ཟབ་་
ཡངས་མཁྱེན་པའི་ཐུགས་ཀྱིས། འཇིག་རྟེན་ན་མི་རྣམས་ཇི་ལྟར་སྤྱོད་པ་བཞིན་ཆོས་
བརྒྱད་ཀྱི་རོལ་རྩེད་དང་། དམ་པའི་ཆོས་ཀྱི་བྱ་སྤྱོད་ཟུང་དུ་འཇུག་པའི་ཐབས་མཁས་ཀྱི་
ལམ་ལ་གནས་པས། ཆོས་འདུལ་བའི་བླང་དོར་བཅས་མཚམས་ལས་མི་འདའ་བར།
སྒོ་གསུམ་སྤྱོད་པ་བཟང་བོའི་ངང་ཚུལ་གྱིས། རིགས་ཅན་གདུལ་བྱ་འདུལ་བའི་བསྟན་
པའི་ཞབས་འདེགས་ཞུས་སོ། ། ཞེས་པ་ལྟ་བུའི་དོན་དུ་འཁྲུལ་བཅུག་པའོ། ། བཞི་པ།
འགེབ་བྱེད་ཀྱི་ཐབས་ནི། མེ་ལོང་ལས། སྦྱོར་བ་ཤིན་ཏུ་འཁྲུགས་པ་ཡིས། ། རྨོངས་
བྱེད་རིམ་པ་བྲལ་བ་སྟེ། ཞེས་པ་ལྟར་སྔ་ཕྱིའི་ཚིག་གི་གོ་རིམ་འཆོལ་བར་བྱས་ནས་བརྗོད་
བྱ་སྦས་པའོ། །
བཞི་པ། རབ་བཅོམ་གྱི་གབ་ཚིག་ལ་བཞི་ལས། དང་པོ། དཔེར་བརྗོད་ནི།
སྤྲིན་གྱི་གོས་ཅན་ཉན་བྱེད་ཆུའི་སྲིན་པོའི། ། རྒྱལ་མཚན་འཛིན་པའི་འོག་པག་བཞིས་
འཁྱུད་པ། །ཕྱག་རྒྱའི་སྣོད་དུ་བགྱིས་པའི་པུསྟི་ཀ །ལུས་མེད་སྒྲ་ཡི་གནས་ཀྱི་འོད་སྣང་
བཞིན། །ཞེས་བྱུང་། ། གཉིས་པ། གབ་བྱའི་ཚིག་ལ་འགྲེལ་ཚུལ་གཉིས་ཡོད་པའི་དང་
པོ་ལྟར་ན། སྤྲིན་གྱི་གོས་ཅན་འབྲུག དེ་ལ་ཉན་བྱེད་རྨ་བྱ། ཆུའི་སྲིན་པོ་ཆུ་སྲིན།
འོག་པག་ནི་སྐ་རགས་ལ་དཔྱངས་པའི་འཕྱང་འཕྲུལ་རྒྱན་ཆ་ཞིག་གི་མིང་། འོག་པག་
བཞི་ཞེས་པ་ལཉྩ། ཝཏི། སྔགས། ཡིག་ སྐྱ་བཞི་ བསྡེབས་ པའི་ སྡེབ་སྦྱོར་རི་མོ།
ཕྱག་རྒྱ་ནི་ལྟ་བའི་ཕྱག་རྒྱ་ལྟ་བུའི་ལྟ་སྤྱོད་ཚུལ་དེ་ལས་འདར་མེད་པའི་དམ་བཅས་ཚིག
དེའི་སྣོད་ནི་པུསྟ་ཀ་སྟེ་གསུང་གི་གླེགས་བམ། ལུས་མེད་སྒྲ་ནི་འབྲུག་སྒྲ། དེའི་གནས་
ནི་ནམ་མཁའ། དེའི་འོད་སྣང་ནི་འཇའ་ཚོན་ནོ། །དེ་དག་གི་དོན་གོ་བདེར་བྱས་ན།
386



འབྲུག་དང་། རྨ་བྱ་དང༌། ཆུ་སྲིན་གྱི་རྒྱལ་མཚན་ཁྲིའི་གཡས་གཡོན་དུ་འཛིན་པའི་
ཆེན་པོའི་གོ་སར་འགྱིང་བ་འགའ་ཞིག་གི་སྡེབ་སྦྱོར་གསུམ་ཕྲེང་པྲསྣ་རས་འོག་པག་འཕྱང་
གྱི་རྒྱན་ཆས་སྤྲས་པའི་བཀའ་རྩོམ་གླེགས་བམ་དེ་རིགས་ནམ་མཁའི་འཇའ་ཚོན་བཞིན་དུ་
མིག་ལ་མཛེས་ཀྱང་སྙིང་པོ་མེད་དོ། །ཞེས་པ་རེད། ཚིག་འདི་དང་གཤམ་གྱི་རྩུབ་མོའི་
གབ་ཚིག་སོགས་རྒྱལ་དབང་ལྔ་བར་ཟུར་ཟ་བྱས་པར་གྲགས། འགྲེལ་ཚུལ་གཉིས་པ་
ལྟར་ན། སྤྲིན་གྱི་གོས་ཅན་ས་གཞི་དང་ཉན་བྱེད་ནི་རྣ་བ་སྟེ། སའི་རྣ་བ་རི་ཡི་མིང་།
ཆུའི་སྲིན་པོའི་རྒྱལ་མཚན་འཛིན་པ་རྒྱ་མཚོ། འོག་པག་བཞིས་འཁྱུད་པ་ནི་རྒྱ་མཚོ་
བཞིས་མཐའ་ནས་འཁྱུད་པ། ཕྱག་རྒྱའི་སྣོད་དུ་བགྱིས་པ་ནི་རྒྱ་མཚོ་ བཞིས་མཐའ་་་
བསྐོར་བའི་ས་གཞི་རི་རྭ་བ་ཡོངས་རྫོགས་བཀས་མངའ་དབང་བསྒྱུར་བ་དང༌། པ་ཀིརྟི་
ནི་གྲགས་པ། ལུས་མེད་སྒྲའི་གནས་ཀྱི་འོད་སྣང་ནི་ཉི་མའོ། 4 དེ་དག་གི་དོན་གོ་བདེར་
བྱས་ན། རྒྱ་མཚོ་བཞིས་མཐའ་ནས་འཁྱུད་པའི་ས་ཆེན་པོར་དབང་སྒྱུར་པའི་མི་དབང་
དེའི་སྙན་པའི་གྲགས་པ་ཉི་འོད་བཞིན་དུ་ཕྱོགས་ཀུན་ཏུ་ཁྱབ་བོ། ཞེས་ཀྱང་འགྲེལ་རུང་
བར་ཁྲིད་རྒྱུན་དུ་བྱུང་ཡང་སྔ་མ་ཉིད་གྲགས་ཆེའོ། །གསུམ་པ། འགེབ་བྱེད་ནི། སྤྲིན་
གྱི་གོས་ཅན་དང༌། ཉན་བྱེད་དང་། ཆུའི་སྲིན་པོ་དང༌། འོག་པག་སོགས་གང་ལ་
ཟེར་བ་ཡིན་རྟོགས་དཀའ་བའི་ཚིག་དེ་དག་གོ །བཞི་པ། འགེབ་ཐབས་ནི། མེ་ལོང་
ལས། གང་ལ་དོན་རྟོགས་དཀའ་བ་ཡི། །ཚིག་ཕྲེང་དེ་ནི་རབ་བཅོམ་ཡིན། །ཞེས་པ་
ལྟར་སྤྱིར་བཏང་བེད་སྤྱོད་མི་བྱེད་པའི་གོ་དཀའ་བའི་ཚིག་གིས་བརྗོད་བྱ་སྦས་པའོ། །
ལྔ་བ། ་ མཐུན་གཟུགས་ཀྱི་གབ་ཚིག་ལ་བཞི་ལས། དང་པོ། དཔེར་བརྗོད།
འདབ་ཕྲེང་སྣ་ལྔས་ཡོངས་འཁྱུད་ཡལ་གའི་ལྕུག ། འཇམ་མཉེན་སྙན་པའི་དབྱངས་
འབྱིན་ཁུ་བྱུག་ཅན། །མདངས་མཚར་མེ་ཏོག་མཆོག་གཅིག་རྩེར་དགོད་པའི། །འཁྲིལ་
ལྡེམ་གསར་བའི་ལྗོན་ཤིང་དེ་རིང་མཐོང་། །ཞེས་བྱུང་། གཉིས་པ། གབ་བྱ་ནི། ལྷ་
མོ་དབྱངས་ཅན་མ་སྟེ། འདབ་ཕྲེང་སྣ་ལྔས་ཡོངས་འཁྱུད་ཅེས་པ་ཁ་དོག་སྣ་ལྔའི་གོས་
ཀྱིས་བཀླུབས་པ་དང་། ཡལ་གའི་ལྕུག་ཅེས་པ་ཕྱག་གི་སོར་མོ། ལྕག་མས་སྙན་པའི་
དབྱངས་འབྱིན་པའི་ཁུ་བྱུག་ནི་པི་ཝང་དང་། དེའི་རྩེར་རྒོད་པའི་མདངས་མཚར་མེ་
ཏོག་ནི་མཛེས་སྡུག་ཞལ་རས་འཁྲིལ་ལྡེམ་ལྗོན་ཤིང་ནི་འགྱིང་ལྡེམ་སྒེག་པའི་ཉམས་སོ། །
གསུམ་པ། འགེབ་བྱེད་ནི། འདབ་ལོ་ལྔ་ཅན་གྱིས་འཁྱུད་པའི་ཡལ་གའི་ལྕུག་མའི་
སྟེང་དུ་འཇམ་མཉེན་སྙན་པའི་སྒྲ་འབྱིན་ཁུ་བྱུག་གནས་ཤིང་། རྩེ་མོར་མདངས་མཚར་
མེ་ཏོག་རྒོད་པའི་འཁྲིལ་ལྡེམ་ལྗོན་ཤིང་གསར་བ་ཞིག་དེ་རིང་མཐོང་ངོ༌། །ཞེས་པ་རེད།
387



བཞི་བ། འགེབ་ པའི་ ཐབས་ནི། མེ་ལོང་ལས། ཕལ་བའི་དོན་ བཀོད་ཚིག་དག་
གིས། །བསྡེབས་པ་དག་ནི་མཐུན་པའི་གཟུགས། །ཞེས་པ་ལྟར་དངོས་མིང་ཤིང་ལྟ་བུ་དེ་
དང་ མཚུངས་ཆོས་ཡོད་ པའི་ དངོས་པོར་བཏགས་ནས་ བརྗོད་ ཅིང་། བཏགས་ དོན་
(ཕལ་བ)གཙོ་བོར་སྟོན་པ་ལ། དངོས་བཏགས་གཟུགས་གཅིག་པ་བྱས་ནས་བསྒྲིབས་
པའོ། །
དྲུག་པ། རྩུབ་མོའི་གབ་ཚིག་ལ་བཞི་ལས། དང་པོ། དཔེར་བརྗོད། ཆུ་
ལས་སྐྱེས་རྣམས་ཆུ་མཚོར་ལུས་བརྟེན་ནས། །རབ་ཏུ་དཀར་བའི་འཛུམ་བཅས་རྣམ་པར་
རོལ། ། ལྔ་བར་གྱུར་ཀྱང་ཤིས་པ་བསྒྲུབ་པའི་སྒྲས། ། ཀུན་ཡིད་འཕྲོག་དེ་གདོས་བཅས་
བེམ་པོའི་ཆོས། ། ཞེས་བྱུང༌། གཉིས་པ། གབ་བྱའི་ཚིག་དོན། ཆུ་ལས་སྐྱེས་ནི་
པདྨའི་སྡོང་བུ་སྟེ་བུད་མེད་ལ་པདྨ་ཅན་དུ་འབོད་སྲོལ་ཡོད་པས་འདིར་བུད་མེད་ལ་གོ་
དགོས། རྣམས་ཞེས་པ་ལ་འབྲེལ་སྒྲ་བསྣན་ནས་ པདྨ་ ཅན་རྣམས་ཀྱི་ཞེས་ གོ་ དགོས།
ཆུ་མཚོ་ཞེས་བུད་མེད་ཀྱི་བྷ་ག་ལ་གོ་དགོས། ལུས་བརྟེན་ནས་ཞེས་པའི་ལུས་ནི་ཕོ་མཚན་
ལ་སྦྱོར་སྲོལ་ཡོད་ཀྱང་ལུས་བུད་མེད་ཀྱི་ཆུ་མཚོར་བརྟེན་ནས་ཞེས་བཀྲལ་ན་ལེགས་སྙམ།
རྣམ་པར་རོལ་ཞེས་པ་གཉིས་སྦྱོར་གྱི་བདེ་བར་རོལ་བ་དང་། ལྔ་བར་གྱུར་ཀྱང་ཞེས་སྤྲུལ་
སྐུའི་སྐྱེས་པ་ལྔ་བླངས་ཀྱང་ཞེས་དང་། ཤིས་པ་སྒྲུབ་པའི་སྒྲ་ནི་ཆོས་གསུངས་པའི་སྒྲ།
བེམ་པོའི་ཆོས་ནི་སྙིང་བོ་མེད་པའི་དོན་ནོ། །མདོར་ན། འགའ་ཞིག་བུད་མེད་ཀྱི་སྨད་
ལ་ལུས་བརྟེན་ཅིང་། དགའ་བའི་འཛུམ་གྱིས་གཉིས་སྦྱོར་གྱི་བདེ་བར་རོལ་ལ། དེ་
དག་སྐུ་ཕྲེང་ལྔ་བའི་གོ་སར་བསྡད་ཀྱང་། གཞན་ཡིད་འཕྲོག་པའི་འཆད་རྩོམ་བྱས་པ་དེ་
དག་ལ་སྙིང་བོ་མེད་དོ། །ཞེས་པ་རེད། གསུམ་པ། འགེབ་བྱེད་ནི་དུང་དཀར་གྱི་ཁྱད་
ཆོས་བརྗོད་པ་སྟེ། དུང་ཆུ་ལས་སྐྱེས་ཤིང་ཆུ་མཚོར་བརྟེན་པ་དང་། དཀར་འཛུམ་
གླིས་རོལ་བ་དུང་གི་ཁ་དོག་དང་། ལྔ་བར་གྱུར་ཞེས་པ་ནི་བྲམ་ཟེ་སྐྱེས་པ་ལྔ་བའི་དུང་གི་
མིང་དང་། སྐྱེས་པ་ལྔ་བའི་དུང་གི་སྒྲ་རྣ་བར་ཐོས་པས་ངན་སོང་གི་སྐྱེ་སྒོ་ཆོད་པས་དེ་
བཀྲ་ཤིས་པའི་རྫས་སུ་གྱུར་བ་ཡིན་ལ། ཤིས་པ་སྒྲུབ་པའི་སྒྲ་ནི་དུང་སྐྱེས་པ་ལྔ་བའི་
སྒྲའོ། ། གདོས་བཅས་བེམ་ཆོས་ནི། སྲོག་དང་རྣམ་ཤེས་མེད་པ་ས་རྡོ་ལྟ་བུའི་དངོས་
པོའོ། །བཞི་བ། འགེབ་ཐབས་ནི། མེ་ལོང་ལས། མཚན་ཉིད་ཡོད་ཙམ་ངེས་ཚིག་
དང༌། །ལྡན་པའི་ཚིག་ནི་རྩུབ་མོའོ། །ཞེས་པ་ལྟར་བརྗོད་བྱ་ཐོག་ཏུ་ཚིག་གིས་མཚོན་པའི་
མཚན་ཉིད་དམ་རང་བཞིན་ཡོད་ཙམ་དང༌། ངེས་ཚིག་གི་བཤད་པ་འཇུག་རུང་ཙམ་
གྱིས་བརྗོད་བྱ་དེ་རགས་ཙམ་མམ་ཕྱོགས་མཚོན་ཙམ་སྟོན་པའོ། །རྩུབ་མོ་ཞེས་པ་ཕལ་ཆེར་
388



ཚིག་རྩུབ་ཏུ་འགྲེལ་ཡང་དོན་ལ་འབྱོར་དཀའ་བས། རྩུབ་ནི་རགས་པའམ་རྩིང་བོ་སྟེ།
དོན་དེ་རགས་ཙམ་མམ་ཕྱོགས་ཙམ་ལས་ངེས་ཚིག་གི་ཞིབ་བཤད་བྱེད་དུ་མེད་པའི་དོན་
ནོ། །།
བདུན་པ། གྲངས་ཀྱི་གབ་ཚིག་ལ་བཞི་ལས། དང་པོ། དཔེར་བརྗོད།
སྣ་ལྡན་དབུས་གནས་ཐེག་པ་རིམ་གསུམ་གྱི། །རྩེར་སོན་འགྱུར་མེད་བཀྲ་ཤིས་གྲངས་ཚང་
བའི། །མཁས་པ་འགའ་ཡོད་གང་གི་ལེགས་བཤད་ནི། །དངུལ་ཆུའི་ཐིག་ཕྲེང་སོར་མོས་
བཅོམ་པ་ཡིན། །ཞེས་བྱུང་། །གཉིས་པ། གབ་བྱ་ནི།། ཝ་ཀིནྡྲ་སུ་མ་ཏི་ས་ར་སྟེ། ལ་
ཀིནྡྲ་ངག་དབང༌། སུ་མ་ཏི་བློ་བཟང་། ས་ར་རྒྱ་མཚོའོ། །དེ་ཡང་སྣ་ ལྡན་ དབུས་
གནས་ཞེས་པ་སྣ་ལྡན་གྱི་ཡི་གེ (ང་ཉ་ན་མ་ཎ) ཞིག་དབུས་སུ་གནས་པ་སྟེ། ན་ཡིག་
དབུས་ན་གནས་པ་བསྟན། ཐེག་པ་རིམ་གསུམ་གྱི། རྩེར་སོན་ཞེས་པ་ན་ཡིག་དེ་ཡི་གེ་
གསུམ་བརྩེགས་ཀྱི་སྟེང་དུ་ཡོད་པ་སྟེ་རྫུ་བསྟན། དྲ་ལ་ད་ར་དང་སྲོག་གི་ཨ་བཅས་ཡི་གེ་
གསུམ་ཚང་། འགྱུར་མེད་ནི་ཨཀ་ར་སྟེ་ཡི་གེ་ཞེས་པའི་དོན། བཀྲ་ཤིསཾ་གྲངས་ནི་
གྲངས་བརྒྱད་ཀྱི་དོན་ཏེ་མཚན་ལ་ཝ་ཀིནྡྲ་སུ་མ་ཏི་ས་ར་ཞེས་ཡི་གེ་བརྒྱུད་ཡོད་པའི་དོན།
དངུལ་ཆུའི་ཐིག་ཕྲེང་སོར་མོས་བཅོམ་པ་བཞིན་ཞེས་པ་དངུལ་ཆུའི་ཐིག་པ་སོར་མོས་ཕུར་
ན། ཕུར་ཀིན་ཕུར་ཀིན་མེད་འགྲོ་བས་དཔྱད་མི་བཟོད་པའི་དཔེའོ། ། དཔེར་བརྗོད་
གཉིས་པ། ལག་པའི་ཚོགས་ལས་རབ་འཁྲུངས་ཡོན་ཏན་སྐུ། ཞེས་པ་ཚོགས་གཉིས་
ལས་འཁྲུངས་སྐུ་གསུམ་ཞེས་དང་། མངའ་བས་འགྲོ་བ་དུས་ཀྱི་མོས་པ་བཞིན། ། ནི་
འགྲོ་བ་རིགས་དྲུག་གི་མོས་པ་བཞིན་དང༌། མཛད་པའི་ཚུལ་ནི་ཉི་མར་བསྟན་དབུས་ན་
ནི། མཛད་པ་བཅུ་གཉིས་བསྟན་པ་དང༌། དམ་པའི་ཆོས་ཀྱི་འཁོར་ལོ་མེ་རུ་བསྐོར་ནི་
ཆོས་འཁོར་རིམ་པ་གསུམ་བསྐོར་བའོ། ། གསུམ་པ། འགེབ་བྱེད་ནི། བརྗོད་བྱའི་
མིང་དངོས་སུ་མ་བརྗོད་པར་མིང་ཡི་གེ་བརྒྱད་ཅན་ཞིག་དང༌། མིང་གི་ཡི་གེའི་དབུས་ན་
སྣ་ལྡན་གྱི་ཡི་གེ་ཞིག་ཡོད་པ་དང་། ཡི་གེ་དེའི་འོག་ན་ད་དུང་ཡི་གེ་གསུམ་ཡོད་ཅེས་མིང་
གི་ཡིག་གྲངས་དང་དེའི་ཐུན་མོང་མིན་པའི་རྟགས་དང་ཁྱད་ཆོས་བཤད་ནས་ཁེད་དགོས་
པར་བྱས་པའོ། །བཞི་བ། འགེབ་ཐབས། མེ་ལོང་ལས། གང་དུ་གྲངས་ཀྱིས་ཀུན་
རྨོངས་པར། བྱེད་པ་གྲངས་ཉིད་ཅེས་བྱ་སྟེ། ཞེས་པ་ལྟར་མིང་གི་ཡི་གེའི་སྡེ་བའི་
གྲངས་དང་། སྐྱེ་གནས་དང་། མགོ་འདོགས་དབྱངས་སོགས་གོ་རིམ་གྱི་གྲངས་ཀྱིས་
སྟོན་པ་དང༌། གྲངས་ཀྱི་མངོན་བརྗོད་སོགས་ཀྱིས་བརྗོད་བྱ་སྦས་པའོ། །
བརྒྱད་པ། རབ་བཏགས་ཀྱི་གབ་ཚིག་ལ་བཞི་ལས། དང་པོ། དཔེ་་་
389



བརྗོད། ཡིད་ཀྱི་ཤེས་པ་རྣལ་དུ་ཕེབས་བྲལ་ཞིང་། །རིག་རིག་ཕྱོགས་སུ་བལྟ་བའི་སྟངས་
ཞན་པ། །ལུས་ཀྱི་འཁྲི་ཤིང་འདར་ལྡན་སྐྱབས་མེད་ལ། །མཚན་མོ་སྤྱོད་པ་ཁྱོད་ཉིད་བརྩེ་
བར་རིགས། །ཞེས་བྱུང་། གཉིས་པ། གབ་བྱ་ནི། གོས་མེད་གཅེར་བུ་གྲང་བས་
ཉེན་པའི་མི་གཉོམ་ཆུང་ཞིག་སྟེ། གྲང་ལྟོགས་ཀྱིས་ཡིད་རྣལ་དུ་མི་གནས་པ་དང༌། ངོ་
ཚས་མིག་རིག་རིག་བྱས་ནས་ཕྱོགས་ཕྱོགས་སུ་བལྟ་བ་དང༌། སྟངས་ཞན་པ་ནི་ལྟ་ཚུལ་མི་
ལེགས་པ་སྟེ་རྐུན་མ་ལྟར་ལྟ་བ་དང་། ལུས་གྲང་འདར་རྒྱག་པ་དང་། སྐྱབས་མེད་པས།
མཚན་མོ་སྤྱོད་པའི་སྲིན་པོ་མི་གཟན་ཁྱོད་ཀྱིས་སྙིང་རྗེ་སྐྱེ་བར་རིགས་སོ། །ཞེས་པ་རེད།
གསུམ་པ། འགེབ་བྱེད་ནི། གྲང་བས་ཉེན་པའི་མི་གཅེར་བུའི་བཟོ་ལྟ་རྣམ་འགྱུར་དེ་
དག་ རྐུན་ མ་ དང་། ཆགས་ པས་ སེམས་རྣལ་ དུ་ མི་ གནས་ པའི་ མི་ལའང་ ཡོད་པས།
བཟོ་ལྟ་རྣམ་འགྱུར་དེ་དག་རྐུན་མ་དང་ཆགས་ལྡན་གྱི་བཟོ་ལྟ་རྣམ་འགྱུར་དུ་བྱས་ནས།
མཚན་མོ་སྤྱོད་པ་སྟེ་རྐུན་མ་ལ་གྲོགས་བྱེད་པའི་མཚན་མོའི་མུན་ནག་གམ། འདོད་ལྡན་
ལ་མཚན་དུས་རེ་འདོད་སྐོང་བའི་བུད་མེད་ཁྱོད་ཀྱིས་སྙིང་རྗེ་སྐྱེ་བར་འོས། ཞེས་པའི་
དོན་དུ་གོ་བར་བྱེད་པའོ། །བཞི་བ། འགེབ་ཐབས་ནི། མེ་ལོང་ལས། གང་དུ་ངག་
དོན་རྣམ་པ་གཞན། ། སྣང་བ་དེ་ནི་རབ་བཏགས་ཡིན། ། ཞེས་པ་ལྟར། བརྗོད་བྱ་
དངོས་ཀྱི་རྣམ་པ་མཚོན་པའི་ངག་ཚིག་གི་དོན། དོན་གཞན་གྱི་སྟེང་དུ་སྣང་བ་ལྟར་དོན་
གཞན་ལ་བཏགས་ནས་བརྗོད་པས། བློ་རྩེ་དོན་གཞན་གྱི་སྟེང་དུ་ཁྲིད་ནས་རྨོངས་སུ་
བཅུག་པའོ། །
དགུ་པ། མིང་དུ་འདུས་པའི་གབ་ཚིག་ལ་བཞི་ལས། དང་པོ། དཔེར་
བརྗོད། ལང་ཚོས་ཁེངས་ལྡན་ཁྱོད་འཇམ་ཉག་ཕྲན་ཅན། །ཐོག་མར་པུཊ་ཀ་ཞེས་སྙན་
སྒྲོགས་པ། །བརྣག་དཀའི་ཟུག་རྔུ་འབྱིན་པར་བྱེད་པ་པོ། །དཔའ་བོ་མ་ཡིན་གོས་སེར་
ཅན་ཡང་མིན། ཞེས་བྱུང༌། གེ་སར་ཅན་ཞེས་པ་ཡིག་ནོར་རོ། །གཉིས་པ། གབ་བྱ་
ནི། ཆགས་པའི་མིག་ཟུར་གྱི་མདས་སྣུན་ཅིང་། ཡིད་ལ་བཟོད་དཀའ་བའི་ཆགས་
གདུང་ཟུག་རྔུ་སྐྱེད་པ་ལ་དཔའ་བའི་ཁེངས་ལྡན་མཛེས་མའོ། །གསུམ་པ། འགེབ་བྱེད་
ནི། འཇམ་པའི་ཉག་ཕྲན་ཅན་མཛེས་མ་ལ་འཇུག་རུང་ཙམ་དང༌། འདོད་ལྷ་ལ་་
དངོས་མིང་དུ་འཇུག པུཎྜ་ཀ་ཞེས་པ་དཔའ་བོ་དང་། ་གོས་སེར་ཅན་ཏེ་ཁྱབ་འཇུག་
གི་མིང་དུ་ཡང་འཇུག་ལ་བུད་མེད་ལ་འཇུག་རུང་ཙམ་དང་འདོད་ལྷ་ལ་མི་འཇུག་གོ །
བརྣག་དཀའི་ཟུག་རྔུ་འབྱིན་པར་བྱེད་པ་དཔའ་བོ། ཁྱབ་འཇུག འདོད་ལྷ་དང་བུད་
མེད་གང་རུང་གི་བྱེད་ལས་ལ་སྦྱར་རུང་ངོ༌། །དེ་ཡང་འཇམ་པའི་ཉག་ཕྲན་ཅན་ཞེས་པས་
. 390.



འདོད་ལྷ་ཡིན་པར་གོ ཡང་པུཎྜ་ཀ་ཞེས་སྒྲོགས་པས་འདོད་ལྷ་མིན་པར་ཤེས་ཀྱང་་
དཔའ་བོ་དང་ཁྱབ་འཇུག་ཡིན་ནམ་སྙམ་པ་སྐྱེ་ལ། དེ་ནས་སླར་ཡང་དཔའ་བོ་ཡང་མིན།
གོས་སེར་ཅན་ཁྱབ་འཇུག་ཀྱང་མིན་ཞེས་ཐག་བཅད་པས་དེ་ན་གང་ཡིན་སྙམ་ནས་ཁྱེད་
དགོས་སོ། །བཞི་བ། འགེབ་ཐབས་ནི་མེ་ལོང་ལས། གང་དུ་མིང་ལ་སྣ་ཚོགས་་་་་
དོན། །བཏགས་ཏེ་མིང་དུ་འདུས་པ་ཉིད། ། ཅེས་པ་ལྟར། བརྗོད་བྱ་ལ་མིང་རིགས་
འདྲ་སྣ་ཚོགས་བཏགས་ནས་ཤུགས་ཀྱིས་མཚོན་པས་ཞིབ་ཏུ་མ་དཔྱད་པར་གོ་མི་ཐུབ་པར་
བྱས་པའོ། །
བཅུ་པ། བསྒྲིབས་པའི་གབ་ཚིག་ལ་བཞི་ལས། དང་པོ། དཔེར་བརྗོད།
གྱེན་དུ་དྲངས་པའི་བྱ་བ་རབ་དཀའ་ཞིང་། །འབད་པ་མེད་པར་ཐུར་དུ་ངང་གིས་་་་་
འཇུག །རང་བཞིན་གཅིག་ཏུ་མི་གནས་གྱ་གྱུའི་ཚུལ། །ཀུན་ཏུ་སྟོན་ཏེ་འབབ་ལྡན་མ་
ཡིན་ནོ། །ཞེས་བྱུང་། གཉིས་པ། ་གབ་བྱ་ནི་བུད་མེད་ཕལ་གྱི་རང་བཞིན་ཏེ། གྱེན་
དུ་དྲངས་དཀའ་བ་སྟེ་ཡ་རབས་ཀྱི་ལམ་ལ་དྲངས་དཀའ་བ་དང་། ཐུར་དུ་སྟེ་མ་རབས་
ཀྱི་ལམ་ལ་འབད་མི་དགོས་པར་ངང་གིས་འཇུག་པ་དང༌། རང་བཞིན་གཅིག་ཏུ་མི་
གནས་ཏེ་བློ་འགྱུར་སླ་བ་དང་། གྱ་གྱུའི་ཚུལ་ཏེ་གཡོ་སྒྱུ་ཆེ་བའོ། །དེ་ལྟ་བུའི་ངང་ཚུལ་
འབབ་ལྡན་ན་མ་འབབ་ལྡན་མ་སྟེ། ཆུ་བོ་ལ་ཡང་ཡོད་ཀྱང་དེ་མ་ཡིན་ནོ། །ཞེས་པ་རེད།
གསུམ་པ། འགེབ་བྱེད་ནི་ཆུ་བོའི་རང་བཞིན་ཏེ། གྱེན་དུ་དྲངས་དཀའ་ཐུར་དུ་ངང་
གིས་རྒྱུགས་པ། མི་བརྟན་པ། འཁྱོག་པའི་གྱ་གྱུ་ཅན་དེ་ནི་འབབ་ལྡན་མ་སྟེ་ཆུ་བོ་ཡིན་ ，
པར་གོ་བར་བྱེད་པའོ། །གབ་བྱའི་སྐབས་འབབ་ལྡན༔ མ་ཡིན། ཞེས་མ་དགག་སྒྲར་
བྱས་ནས་མར་གཅོད་དགོས། འགེབ་བྱེད་སྐབས་འབབ་ལྡན་མ། ཡིན་ནོ། །ཞེས་མ་
ཡིག་མིང་གི་ཆ་ཤས་ཤིག་ཏུ་འཁྲུལ་དུ་བཅུག་པའོ། །བཞི་བ། འགེབ་ཐབས་ནི། མེ་
ལོང་ལས། ཚིག་ནི་ཆོས་མཚུངས་ལ་རེག་པས། །དོན་གཞན་སྒྲིབ་པ་བསྒྲིབས་པའོ། །
ཞེས་པ་ལྟར་གབ་བྱ་འགེབ་བྱེད་ཀྱི་མཚུངས་ཆོས་སྟེང་ནས་འགེབ་བྱེད་ཀྱི་དོན་དུ་འཁྲུལ་
བཅུག་ནས་བརྗོད་བྱ་དངོས་བསྒྲིབས་པར་བྱེད་པའོ། །
བཅུ་གཅིག་པ། མཐུན་སྒྲའི་གབ་ཚིག་ལ་བཞི་ལས། དང་པོ། དཔེར་
བརྗོད། ཡི་གེ་བཟང་བོས་མངོན་པར་བརྗོད་པ་ཡི། །ཁམས་ལས་ཡོངས་གྲུབ་རྒྱན་གྱིས་
མཛེས་པ་ཡི། །ཁྱོད་ཀྱི་གེ་སར་མིང་མཐུན་ཤར་གྱི་རིར། །ཉིན་མོར་བྱེད་པ་འཕོས་འདྲས་
བདག་ཡིད་འཕྲོགས། ཞེས་བྱུང་། གཉིས་པ། , གབ་བྱའི་ཚིག་ནི། གསེར་གྱི་
ཁམས་ལས་གྲུབ་པའི་རྒྱན་གྱིས་མཛེས་པའི་ཟུར་ཕུད་ལྔ་བའི་སྐུ། ཤར་ཕྱོགས་རི་བོ་རྩེ་
391.



ལྔར་ཉིན་བྱེད་འཕོས་འདྲའི་འོད་འབར་བ་དེས་བདག་ཡིད་འཕྲོགས་སོ། ། ཞེས་པ་རེད།
ཟུར་ཕུད་ལྔ་བ་ནི་རྗེ་བཙུན་འཇམ་པའི་དབྱངས་ཀྱི་མཚན། གསུམ་པ། འགེབ་བྱེད་
ནི། སུ་ཝརྞ་ཞེས་པ་གསེར་དང་། མདོག་བཟང་བོ་དང་། ཡི་གེ་བཟང་བོ་སོགས་ལ་
འཇུག་པས། འདིར་ཡི་གེ་བཟང་བོའི་མངོན་པར་བརྗོད་པ་ཞེས་གསེར་དང་སྒྲ་མཐུན་
པའི་དོན་གྱིས་བརྗོད་པ་དང་། གེ་སར་ཞེས་པ་སྐྲ་ལའང་འཇུག་པས་སྐུ་ལ་གེ་སར་ཞེས་
བརྗོད་པ་དང་། ཤར་ཕྱོགས་རི་བོ་རྩེ་ལྔ་ལ་ཁྱོད་ཀྱི་གེ་སར་མིང་མཐུན་ཏེ་ཟུར་ཕུད་ལྔ་
དང་མིང་མཐུན་པའི་རི་ཞེས་བརྗོད་པར་བྱེད་པའོ། །བཞི་བ། འགེབ་ཐབས་ནི། མེ་
ལོང་ལས། སྒྲ་ཡི་རྣམ་གྲངས་བཀོད་པ་ཡིས། །སྒྲུབ་པ་དག་ནི་མཐུན་པའི་སྒྲ། ། ཞེས་པ་
ལྟར། སྒྲ་མཐུན་པའི་དོན་གཞན་གྱིས་བརྗོད་པས་གོ་དཀའ་བར་བྱས་པའོ། །
བཅུ་གཉིས་པ། རྨོངས་པའི་གབ་ཚིག་ལ་བཞི་ལས། དང་པོ། དཔེར་
བརྗོད། ཁྱིམ་གྱིས་ཡིད་བྱུང་ངེས་པར་བསླབ་གཞིའི་ཚུལ། །རང་གིར་མཛད་པས་དུལ་
བ་ངང་དུ་བཞེས། །དེ་ཚུལ་མ་ཉམས་མངོན་འདོད་ལས་སྐྱེས་པའི། ། རི་དྭགས་མིག་ཅན་
མཆུ་ཡི་སྦྲང་ཆང་གཞིབ། ཅེས་བྱུང་། གཉིས་པ། གབ་བྱ་ནི། ཁྲིམས་འཆལ་དགེ་
སྦྱོང་ཞིག་གི་སྤྱོད་པ་སྟེ། དེས་ཁྱིམ་གྱི་ལས་ཀ་དང་བཟའ་ཚང་འཚོ་སྐྱོང་གི་བྱ་བས་ཡིད་
སུན་ཏེ་དགེ་ཚུལ་སློང་གི་བསླབ་གཞིའི་སྡོམ་པ་བླངས་ནས་ཀུན་སྤྱོད་ཞི་དུལ་བག་ཡོད་ཀྱི་
ཚུལ་བྱེད་ཀྱང༌། ཁྱིམ་པའི་སྤྱོད་ཚུལ་དེ་མ་ཉམས་པས་འཁྲིག་འདོད་ཀྱིས་རི་དྭགས་མིག་
ཅན་མའི་མཆུ་ཡི་སྦྲང་ཆང་བགཞིབ་པར་བྱེད་དོ། །ཞེས་པ་རེད། གསུམ་པ། , འགེབ་
བྱེད་ནི། “དེ་ཚུལ་མ་ཉམས”ཞེས་པ་ཁྱིམ་པའི་ཚུལ་མ་ཉམས་པ་དང༌། ཞི་དུལ་བག་
ཡོད་ཁྲིམས་ལྡན་གྱི་ཚུལ་མ་ཉམས་པ་གཉིས་ལ་འཇུག་པས། ཕྱི་མའི་དབང་དུ་བྱས་ནས་
རི་དྭགས་མིག་ཅན་མཆུ་ཡི་སྦྲང་ཆང་གཞིབ་ཅེས་པ་དོན་ཅི་བསྟན་པ་ཡིན་ནམ་སྙམ་པས་
མགོ་རྨོངས་པར་བྱས་པའོ། །བཞི་བ། འགེབ་ཐབས་ནི། མེ་ལོང་ལས། གང་ཞིག་
མངོན་སུམ་དོན་བསྟན་ཡང་། ། རྨོངས་ཕྱིར་དེ་ནི་རྨོངས་ཞེས་བྱ། །ཞེས་པ་ལྟར། དོན་
དངོས་སུ་བསྟན་ཡང་། ཚིག་ལ་འཁྲུལ་གཞི་ཡོད་པ་བྱས་ནས་མགོ་རྨོངས་པར་བྱས་་
པའོ། །
བཅུ་ གསུམ་ པ། ཡོངས་ འཕྲོགས་ ཀྱི་ གབ་ ཚིག་ ལ་ བཞི་ ལས། དང་ པོ།
དཔེར་བརྗོད། རི་ཡིག་སྐྱེས་མགོན་དགྲ་བོའི་ཁ་ཟས་ཀྱི། །རྩ་ལག་ལས་འོང་བཅུད་ཀྱིས་
འཚོ་བའི་ཁྱུ། ། ཁ་འཇོམ་གྲོགས་མིན་འཛིན་ལ་དགའ་རྣམས་དང་། ། ལྷན་ཅིག་གླུ་དང་
ཟློས་གར་འགྲན་པ་བཞིན། །ཞེས་བྱུང་། གཉིས་པ། གབ་བྱ་ནི། བུང་བ་དང་རྨ་
392



བྱའོ། །གསུམ་པ་འགེབ་བྱེད་ནི། ཚིག་མང བོ་རིམ་པར་བརྒྱུད་ནས་དོན་ལ་གཞོལ་བ་སྟེ།
རཾ་ཡིག་སྐྱེས་ནི་ལྷ། དེའི་ མགོན་ནི་བརྒྱ་བྱིན། དེའི་དགྲ་ནི་ལྷ་མ་ཡིན་ སྒྲ་གཅན།
དེའི་ཁ་ཟས་ནི་ཉི་མ། དེའི་རྩ་ལག་ནི་པདྨ། དེ་ལས་འོང་བའི་བཅུད་ནི་སྦྲང་རྩི།
དེས་འཚོ་བའི་ཁྱུ་ནི་བུང་བའི་ཁྱུའོ། །ཡང་ཁ་བ་འཇོམ་པ་མེ། དེའི་གྲོགས་མིན་པ་ཆུ།
དེ་འཛིན་པ་ཆུ་འཛིན་ཏེ་སྤྲིན། དེ་ལ་དགའ་བ་ནི་རྨ་བྱའོ། །བུང་བའི་ཁྱུ་དང་རྨ་བྱ་
རྣམས་ལྷན་ཅིག་གླུ་གར་འགྲན་པ་བཞིན་ནོ། །ཞེས་པ་རེད། བཞི་བ། འགེབ་ཐབས།
མེ་ལོང་ལས།། གང་ལ་སྦྱོར་ཕྲེང་བདག་ཉིད་ཅན། ། དེ་ནི་ཡོངས་སུ་ཕྲོགས་ཞེས་བྱ། །
ཞེས་པ་ལྟར། ཚིག་ཕྲེང་སྤེལ་ནས་ཚིག་སྔ་མ་སྔ་མ་ཚིག་ཕྱི་མ་ཕྱི་མའི་དོན་གསལ་བྱེད་དུ་
འགྱུར་ཅིང་། སྒོག་པའི་ཤུན་པ་བཤུས་པ་བཞིན་ཚིག་སྔ་མ་སྔ་མ་དོར་ནས་ཚིག་ཕྱི་མ་ཕྱི་
མའི་དོན་གྱི་སྟེང་དུ་གཞོལ་བས། ཚིག་སྔ་མ་སྔ་མའི་དོན་ཕྱི་མ་ཕྱི་མས་འཕྲོགས་པ་ལྟ་
བུར་སྣང་བས་ཡོངས་འཕྲོགས་ཞེས་བཏགས་པ་རེད། །
བཅུ་བཞི་པ། གཅིག་སྒྲིབ་པའི་གབ་ཚིག་ལ་བཞི་ལས། དང་པོ། དཔེར་
བརྗོད། ཕྲ་རགས་འབྱུང་བའི་ཁམས་ལས་འདས་གྱུར་ཅིང་། །ཀུན་ཏུ་མི་སྣང་སྟོང་བ་
ཅང་མེད་མིང༌། ། ཡོན་ཏན་ལྡན་པ་ལ་ལའི་གཟུགས་མཚར་བ། ། བར་སྣང་ཁམས་ལ་
དབང་བོའི་གཞུ་བཞིན་སྟོན། །ཞེས་བྱུང་། གཉིས་པ། གབ་བྱ་ནི། སྟོང་གཟུགས་
ཕྱག་རྒྱ་ཆེན་པོ་བརྙེས་པའི་རྣལ་འབྱོར་བ་ཞིག་གོ ། གསུམ་པ། འགེབ་བྱེད་ནི། ཕྲ་
རགས་འབྱུང་བའི་ཁམས་ལས་འདས་གྱུར་ཅིང་ཞེས་སྟོང་གཟུགས་ཀྱི་སྐུ་ཕྲ་རབ་རྡུལ་གྱི་
ཆོས་ཉིད་ལས་འདས་པའི་ཡེ་ཤེས་ཀྱི་སྐུ་ཡིན་པར་བསྟན། ཀུན་ཏུ་མི་སྣང་ཞེས་པ་སྐུ་དེ་
སྟོང་གཟུགས་ཐོབ་པའི་རྣལ་འབྱོར་བ་མ་གཏོགས་སོ་སྐྱེས་ཕལ་བའི་མིག་ལ་སྣང་མི་ནུས་
པར་བསྟན། སྟོང་བ་ཅང་མེད་མིང་ཞེས་པ་དེའི་མིང་ལ་སྟོང་གཟུགས་སུ་འབོད་པར་
བསྟན། ཡོན་ཏན་ལྡན་པ་ཞེས་པ་སྟོང་གཟུགས་ཕྱག་རྒྱ་ཆེན་པོའི་ཡོན་ཏན་ཐོབ་པ་
བསྟན། ལ་ལ་ཞེས་པ་སྟོང་གཟུགས་གྲུབ་པའི་རྣལ་འབྱོར་བ་ལ་ལ་ཞེས་རྟེན་མི་གསལ་
བར་བྱས། གཟུགས་མཚར་བ་ཞེས་སྟོང་གཟུགས་ཀྱི་སྣང་བ་བསྟན། བར་སྣང་ཁམས་
ལ་དབང་བོའི་གཞུ་བཞིན་ཞེས་པ་སྟོང་གཟུགས་ཀྱི་མཚན་མ་དུ་བ་སྨིག་སྒྱུ་སོགས་འཇའ་
ཚོན་དང་མཚུངས་པར་བསྟན་ཏོ། ། མདོར་ན། བརྟེན་པ་སྟོང་གཟུགས་ཀྱི་ཁྱད་ཆོས་
དངོས་སུ་བསྟན་ནས། རྟེན་རྣལ་འབྱོར་བ་སྦས་ནས་སུ་ཡིན་ཞེས་ཁེད་དགོས་པར་བྱས་
སོ། ། བཞི་བ། འགེབ་ཐབས། མེ་ལོང་ལས། གང་དུ་རྟེན་ནི་རབ་སྦས་ནས། །
བརྟེན་པ་གསལ་བྱས་གཅིག་སྒྲིབ་བོ། །ཞེས་པ་ལྟར། རྟེན་ནམ་ཁྱད་གཞི་དང་ཆོས་ཅན་
393



སོགས་སྦས་ནས། བརྟེན་པའམ་ཁྱད་ཆོས་དང་ལྡན་ཆོས་སོགས་གསལ་བར་སྟོན་་་་་
པའོ། །
བཅོ་ལྔ་པ། གཉིས་ཀ་སྒྲིབ་པའི་གབ་ཚིག་ལ་བཞི་ལས། དང་པོ། དཔེར་
བརྗོད། བླ་ན་མེད་པའི་ཡོན་ཏན་ཚོགས་ཀྱི་གཏེར། །གང་གིས་ཕངས་པ་མེད་པར་སུ་
ཞིག་ལ། །སྦྱིན་པ་ཡང་དག་ཕུལ་གྱི་སྒྲ་སྙན་པོ། །ཐོས་པའི་རྣ་བ་དེ་ཡང་དོན་ལྡན་བྱེད། །
ཅེས་བྱུང་། གཉིས་པ། གབ་བྱ་ནི་སྐྱེས་བུ་གཏོང་ཕོད་ཅན་ཞིག་དང་སྦྱིན་པ་གཏོང་ས་
ཞིག གསུམ་ པ། འགེབ་བྱེད་ནི། བླ་ན་མེད་ པའི་ཡོན་ཏན་ གྱི་ གཏེར་མཛོད།
ཕངས་པ་མེད་པར་སྦྱིན་པ་ཡང་དག་པ་ཕུལ་དུ་བྱུང་བ་གཏོང་མཁན་དང་། སྦྱིན་པ་
གཏོང་ས་གཉིས་སུ་ཡིན་མི་སྨྲ་བར་གང་དང་སུ་ཞིག་ཅེས་སྤྱི་སྒྲས་མཚོན་པའོ། །བཞི་བ།
འགེབ་ཐབས། མེ་ལོང་ལས། གང་དུ་གཉིས་ཀ་སྦས་གྱུར་བ། །དེ་ནི་གཉིས་ཀ་སྒྲིབ་
པའོ། །ཞེས་པ་ལྟར། རྟེན་བརྟེན་པ་གཉིས་ཀའམ། བྱེད་པ་པོ་དང་བྱ་བའི་ཡུལ་
གཉིས་ཀ་སྦས་ནས་མི་མངོན་པར་བྱེད་པའོ། །
བཅུ་དྲུག་པ། ཡོངས་འདྲེས་ཀྱི་གབ་ཚིག་ལ་བཞི་ལས། དང་པོ། དཔེར་
བརྗོད། ཁྱོད་ཀྱི་མཛེས་ཆོས་གེ་སར་མིང་ལྡན་པ། ། མཆོད་པར་བྱ་བ་རིན་པོ་ཆེ་ཡི་
མིང་། །མེ་ཡིས་འཁྱུད་དེས་སྲིད་པས་བྱས་པའི་སྐྱོན། ། ཆུ་བོ་རྣམས་ལས་ངེས་པར་སྒྲོལ་
བར་བྱེད། ཅེས་བྱུང་། གཉིས་པ། གབ་བྱའི་ཚིག་དོན་ནི། ཁྱོད་ཀྱི་མཛེས་ཆོས་གེ་
སར་མིང་ལྡན་པ་ཞེས་པའི་གེ་སར་པདྨའི་ཟེའུ་དང་སྐྲ་གཉིས་ལ་འཇུག་པས་འདིར་རལ་བ་
ཞེས་པ་དང་། མཆོད་པར་བྱ་བ་རིན་པོ་ཆེ་ཡི་མིང་ཞེས་རཏྣ་རིན་པོ་ཆེ་དང་། སྐྱབས་
གནས་དགོན་གཉིས་ཀ་ལ་འཇུག་པས་འདིར་དཀོན་མཆོག་ཅེས་པ་དང༌། མེ་ནི་གྲངས་
ཀྱི་མངོན་བརྗོད་གསུམ་ཡིན་ལ་དེས་འཁྱུད་པ་ནི་ཚུལ་ཁྲིམས། ཏིང་འཛིན། ཤེས་རབ་
ཀྱི་བསླབ་པ་གསུམ་ཉམས་བཞེས་སུ་བསྟར་བ་དང་། སྲིད་པས་བྱས་པའི་སྐྱོན། ཆུ་བོ་
ཞེས་པ་ཆུ་བོ་ནི་བཞི་ཡི་གྲངས་ཀྱི་མངོན་བརྗོད་ཡིན་པས་འཁོར་པའི་སྐྱོན་སྐྱེ་རྒ་ན་འཆི་
བཞི་བསྟན། ངེས་པར་སྒྲོལ་བར་བྱེད་ནི་སྐྱེ་རྒ་ན་འཆིའི་རྦ་ཀླུང་འཁྲུགས་པའི་འཁོར་
བའི་མཚོ་ལས་སྒྲོལ་པར་བྱེད་པའོ། །གསུམ་པ། འགེབ་བྱེད་ནི། ཚིག་རྐང་དང་པོ་སྐྲ་
གེ་སར་དང་སྒྲ་མཐུན་པས་སྒྲ་མཐུན་གཟུགས་ཀྱིས་བཀབ། ཚིག་རྐང་གཉིས་པའི་མཆོད་
པར་བྱ་བ་རིན་པོ་ཆེ་ཡི་མིང་ཞེས་དཀོན་མཆོག་དང་རིན་པོ་ཆེ་མིང་གཅིག་པས་མིང་དུ་
འདུས་པས་བཀབ། ཚིག་རྐང་ཐ་མ་གཉིས་ཀྱི་བསླབ་པ་གསུམ་དང་སྡུག་བསྔལ་རྣམ་
བཞི་མེ་དང་ཆུ་བོ་ཞེས་གྲངས་ཀྱིས་བཀབ་པར་བྱས་སོ། །བཞི་བ། འགེབ་པའི་ཐབས།
394



མེ་ལོང་ལས། གང་ལ་མཚན་ཉིད་སྣ་ཚོགས་འདྲེས། །དེ་ནི་ཡོངས་སུ་འདྲེས་ཞེས་བྱ། །
ཞེས་པ་ལྟར། ཡོངས་འདྲེས་ཀྱི་གབ་ཚིག་ནི་སྔོན་དུ་བཤད་པའི་གབ་ཚིག་བྱེད་ཐབས་
བཅོ་ལྔ་བོ་དེ་དག་གང་རུང་རེ་བསྲེས་ནས་བརྗོད་པ་སྟེ། དཔེར་བརྗོད་འདིའི་དབང་དུ་
བྱས་ན། མཐུན་གཟུགས། མིང་དུ་འདུས་པ། གྲངས་ཀྱི་གབ་ཚིག་གསུམ་བསྲེས་
ནས་སྦྱོར་བར་སྣང་ངོ༌། །
སྨྲས་པ། དམ་པའི་གསུང་རྒྱུན་འཁྲུལ་བྲལ་སྨིན་ལེགས་མར། །འོས་འཐད་དཔྱད་
པའི་རྒྱན་གྱིས་ལེགས་སྤུས་ནས། །གཟུར་གནས་དོན་གཉེར་ཁབ་ཏུ་བརྫངས་པ་འདིས། །
བློ་གསལ་དགའ་བདེའི་འཛུམ་དཀར་གྲོལ་གྱུར་ཅིག ། ཚ་བའི་དངོས་འགལ་ས་རྣས་
ཡོངས་འཁྱུད་པའི། ། གསེར་ལྡན་དགའ་མར་རོལ་བའི་ཤེད་ལས་སྐྱེས། ། སྒྲོ་ལྡན་མཚོན་
རྣོན་ཟུང་འཇུག་གར་བསྒྱུར་བས། །སྲིན་བྱའི་མཛའ་ཟླ་དུམ་བུ་གསིལ་བར་ཤོག །
395 ་་



སྙན་ངག་གི་སྐྱོན་སེལ་བཤད་པ་
རྩོམ་རིག་བྱི་དོར།
མཚར་མཚར་སྲིད་ཞིའི་ཡོན་ཏན་འབུམ་གྱི་བཅུད། །མཛེས་མཛེས་གཅིག་ཏུ་འདུས་
པའི་མཚོ་བྱུང་ལྷ། །སིང་སིང་རྒྱུད་སྟོང་སེན་འདེབས་དབྱངས་སྙན་པོས། །གསལ་གསལ་
བློ་ཡི་སྦུབས་རྒྱ་གྲོལ་བར་མཛོད། །ཅེས་ཤིས་པར་བརྗོད་པའི་ཚིག་གིས་མགོ་དྲུངས་ཏེ་གང་
བརྗོད་པར་བྱ་བ་ནི་སྙན་ངག་གི་སྐྱོན་སེལ་གྱི་སྐོར་ཡིན་ལ། དེ་ལ་སྙན་ངག་གི་སྐྱོན་ཡོན་
ཤེས་པ་གལ་ཆེ་བའི་རྒྱུ་མཚན་དང༌། སྐྱོན་སེལ་དངོས་བཤད་པ་གཉིས་ལས། , དང་པོ་
ནི་སྙན་ངག་མེ་ལོང་ལས། མཁས་པའི་ཡང་དག་རབ་སྦྱར་བའི། ངག་ནི་ངག་གི་
འདོད་འཇོར་བཤད། དེ་ཉིད་ཉེས་པར་སྦྱར་ན་སླར། སྦྱོར་བོ་བ་ལང་ཉིད་བརྗོད་
བྱེད། དེ་ཕྱིར་སྙན་ངག་དག་ལ་སྐྱོན། ཆུང་བར་གྱུར་ཅིང་ཅི་ཞིག་ལྟར། བཏང་
སྙོམས་མི་བྱ་ལུས་མཛེས་ཀྱང༌། སྐྱོན་གཅིག་གིས་ནི་སྐལ་ངན་འགྱུར། ཞེས་གསུངས་
ཏེ། དེའི་དོན་ནི་སྙན་ངག་གི་གཞུང་ལུགས་ལ་མཁས་པའི་སྙན་ངག་མཁན་གྱིས་སྦྱར་
བའི་རྩོམ་ལ་འཇིག་རྟེན་ན་ཤེས་བྱའི་འདོད་པ་འཇོ་བའི་རེ་སྐོང་ནོར་བུའི་རྩིས་མཐོང་བྱེད་
ཅིང་། སྙན་ངག་གི་སྐྱོན་ཡོན་བླང་དོར་མི་ཤེས་པས་མིས། ཚིག་དོན་གྱི་ཆ་ལ་སྐྱོན་
ཆགས་པའི་རྩོམ་ཚིག་སྦྱར་ན། རྩོམ་དེར་རིན་ཐང་མེད་པར་མ་ཟད། དེའི་རྩོམ་པ་པོ་
ལ་ཡང་བླུན་རྟུལ་བ་ལང་ཞེས་ཀུན་གྱིས་སྨད་པར་འགྱུར་བའི་ཕྱིར། སྙན་ངག་ལ་སྐྱོན་
ཆེན་པོ་ཕར་ཞོག སྐྱོན་ཆུང་ཆུང་ཞིག་ཡོད་ཀྱང་སེལ་ཐབས་བྱེད་པ་ལས། ཅི་སྐྱོན་
སྙམ་ནས་བཏང་སྙོམས་སུ་བྱེད་མི་རུང་སྟེ། དཔེར་ན་ན་ཆུང་བུ་མོ་ཞིག་སྤྱིར་བཏང་གིས་
སྐྱེས་གཟུགས་བྱད་དབྱིབས་ཤིན་ཏུ་མཛེས་ཀྱང༌། ངོ་ན་ནག་ཐིག་རྨ་ཤུལ་ལྟ་བུ་སོགས་
སྐྱོན་ཕྲན་བུ་ཡོད་ན་གཞན་དག་གིས་སྐྱོན་དུ་བཟུང་ནས་འཕྱ་སྨོད་བྱེད་པའི་སྐལ་ངན་ཐོབ་
པ་ལྟ་བུའོ། །འོ་ན་སྙན་ངག་གི་སྐྱོན་ཡོན་བླང་དོར་ཇི་ལྟར་ཤེས་ཤེ་ན། དེ་ཡང་སྙན་ངག་
བསྟན་བཅོས་ཤེས་པ་ཁོ་ན་ལ་རག་ལས་ཏེ། ་དེ་ཉིད་ལས། སྐྱེས་བོ་བསྟན་བཅོས་མི་
ཤེས་ཆ་རྐྱེན་གསལ་བོར་བཤད་པ་ལས་གཞན་པས། ཡོན་ཏན་སྐྱོན་དག་ཇི་ལྟར་ཤེས།
གཟུགས་ཀྱི་དབྱེ་བ་དམིགས་པའི་སྐབས། ལོང་བ་དག་ལ་ཡོད་དམ་ཅི། ཞེས་གསུངས་
396



ལ་
པས་སོ། །
དེ་ཡང་སྙན་ངག་གི་སྐྱོན་སེལ་གྱི་སྐོར་དེ་སྙན་ངག་གི་གཞུང་གི་ཆ་ལག་ཅིག་མིན་ནམ།
དེ་ཡིན་ན་མཁས་པ་སོ་སོའི་གཞུང་ན་འགྲེལ་བཤད་བྱས་ཡོད་པས། ཁྱོད་ཀྱིས་ཟུར་དུ་
བཏོན་ནས་བཤད་དགོས་པའི་རྒྱུ་མཚན་ཅི་ཡིན་ཞེ་ན། སྤྱིར་སྙན་ངག་གི་གཞུང་ལ་ལྟ་
རྟོག་དོན་གཉེར་བྱེད་མཁན་ཞིག་ཡིན་ན་སྐྱོན་སེལ་སྐོར་དེ་སྙན་ངག་གི་གཞུང་ན་གསལ་
བས་ལོགས་སུ་བཤད་མི་དགོས་ཀྱང་། རྣམ་འགྲེལ་དུ། སྐྱེས་བོ་ཕལ་ཆེར་ཕལ་ལ་་
ཆགས་ཤིང་ཤེས་རབ་རྩལ་མེད་པས་ན་ལེགས་བཤད་རྣམས། །དོན་དུ་མི་གཉེར་ཁོ་ནར་མ་
ཟད་ཕྲག་དོག་དྲི་མ་དག་གིས་སྡང་བར་ཡང་། །ཡོང་གྱུར་ཞེས་གསུངས་པ་ལྟར། དེང་
སང་གི་ན་གཞོན་ཕལ་ཆེར་རྩོམ་ཐང་ཐུང་རེ་དང་ཚིགས་བཅད་དམ་དུམ་རེ་ལ་བརྟེན་ནས་
འགྲོ་ཐབས་འདུག་ཐབས་བྱེད་པ་མ་གཏོགས་གཞུང་ལུགས་རྒྱ་མཚོའི་འཇིང་བརྒལ་བའི་
ལྷག་བསམ་ཅན་དང་དོན་གཉེར་བྱེད་མཁན་ཆེས་ཆེར་ཉུང་བས་གཞུང་ཆེན་པོས་ཕན་
དཀའ་བ་དང་གཅིག མངོན་པ་མཛོད་ལས། སྟོན་པ་འཇིག་རྟེན་མིག་ནི་ཟུམ་གྱུར་
ཅིང་། དབང་སྒྱུར་སྐྱེས་པོ་རྣམས་ཀྱང་ཟད་པ་ན། དེ་ཉིད་མ་མཐོང་རང་དགར་གྱུར་
པ་ཡི། ངན་རྟོག་རྣམས་ཀྱིས་བསྟན་པ་འདི་དཀྲུགས་སོ། ། ཞེས་གསུངས་པ་ལྟར་དེང་
སང་ལྟ་བ་དང་ཉོན་མོངས་སྙིགས་མ་ཆེར་བདོ་བས་མ་སྦྱངས་ཕལ་བའི་རང་སྣང་དང་།
བླུན་པོའི་གཟུ་ལུམ་ཐོ་ཅོའི་སྤྱོད་པ་ནད་ཡམས་ལྟར་ཕྱོགས་ཀུན་ཏུ་མཆེད་པས་སྐད་ཡིག་
དང་སྙན་ངག་གི་གོམས་སྲོལ་རྒྱུན་བཟང་ཉམས་ཆེ་ཞིང༌། ལྷ་མོ་དབྱངས་ཅན་མའི་་
གཏམ་རྒྱུད་ལས། ལྷ་དང་གནོད་སྦྱིན་དང་མི་དང་ཀླུ་རྣམས་སྤྱོད་པ་ལོག་པར་འདུག་པ་
ན་སྒྲ་རྣམས་ཉམས་ཤིང་སྐྱེས་པོ་ཐམས་ཅད་ལྡབ་ལྡིབ་སྨྲའོ་ཞེས་འབྱུང་བ་ལྟར། དུས་
དེབ་སོགས་སུ་འཁོད་པའི་སྙན་ཚིག་སོགས་རྩོམ་ཡིག་ནང་དུ་རྒྱུ་མ་བོད་ཀྱི་སྐད་ཆ་ཉག་ཉོག
ཡི་གེའི་ཐོབ་ཐང་དང་རྣམ་དབྱེ་ཚིག་ཕྲད་ལོག་པ། ཚིག་གི་སྡེབ་སྦྱོར་འགལ་འཁྲུལ་ཡ་མ་
ཟུང་དུ་གྱུར་པ་སོགས་སྐྱོན་ཆ་ཤིན་ཏུ་མང་བར་སྣང་ལ། ཚང་མས་དེ་ལ་མཉམ་འཇོག་མ་
བྱས་ན་ངན་ཤོན་གོམས་གཤིས་སུ་སོང་ནས་མཐར་བརྡ་དག་སྙན་གསུམ་གྱི་རིག་པའི་རྣམ་
གཞག་ཐམས་ཅད་རྩ་མེད་དུ་གྱུར་ཅིང་། ཐུན་མོང་མ་ཡིན་པའི་ཁྱད་ཆོས་ཡོད་པའི་བོད་
སྐད་དེ་ཡང་ཀླ་ཀློའི་འདྲེ་སྐད་ཅིག་ཏུ་འགྱུར་བར་གོར་མ་ཆག་པས། ནད་ནི་ཤེས་བྱ་ནད་
ཀྱི་རྒྱུ་ནི་སྤངས་བྱ་ཞིང༌། སྨན་ནི་བསྟེན་པར་བྱ་ཞེས་གསུངས་པ་ལྟར། སྐད་ཡིག་རྩོམ་
རིག་སྙན་ཚིག་སོགས་ཀྱི་ལུས་སྲོག་ལ་གནོད་པའི་ནད་རྣམས་ཤེས་ནས་བཅོས་ཐབས་་་
བསྟེན་པའི་ཕྱིར་དུ་སྟེ། རྒྱུ་མཚན་གཉིས་ཀྱིས་ད་ལམ་སྙན་ངག་གི་སྐྱོན་སེལ་གྱི་སྐོར་འདི་
ཟུར་བཀོལ་བྱས་ནས་ཆེད་སྒྲོག་བྱེད་པའི་ལས་ལ་ཞུགས་སོ། །
397



གཉིས་པ། སྐྱོན་སེལ་དངོས་བཤད་པ་ལ། མེ་ལོང་ལས། དོན་ཉམས་དོན་
འགལ་དོན་གཅིག་པ། ཐེ་ཚོམ་ཅན་དང་རིམ་པ་ཉམས། སྒྲ་ཉམས་གཅོད་མཚམས་
ཉམས་པ་དང་། སྡེབ་སྦྱོར་ཉམས་དང་མཚམས་སྦྱོར་བྲལ། ཡུལ་དུས་སྒྱུ་རྩལ་འཇིག་
རྟེན་དང༌། ལུང་རིགས་དག་དང་ འགལ་ བ་ སྟེ། སྙན་ངག་དག་ལ་སྐྱོན་བཅུ་དེ།
སྙན་ངག་མཁན་གྱིས་སྤངས་བར་བྱ། ཞེས་བྱུང་བ་ལྟར་གྱི་སྐྱོན་བཅུ་ལས།
དང་པོ། དོན་ཉམས་པའི་སྐྱོན་ནི། མེ་ལོང་ལས། ཚོགས་པའི་དོན་གྱིས་
སྟོང་བ་གང༌། དེ་ནི་དོན་ཉམས་ཞེས་པར་བརྗོད། ཅེས་པར་འབྱུང་སྟེ། དེའི་དོན་
ནི། , དོན་ཉམས་པའི་སྐྱོན་ཞེས་པ་མིང་ཚོགས་པའི་ཚིག་དང་། ཚིག་ཚོགས་པའི་རྗོད་
བྱེད་སྐོར་ཞིག་དང་། དེ་ཚོགས་པའི་དོན་ཚན་དང་ལེའུ་སོགས་ཀྱིས་མཚོན་པའི་རྩོམ་
ཡིག་ལ། ཚོགས་པའི་ཆ་ཤས་སུ་གྱུར་པའི་མིང་སྔ་ཕྱི་དང་། ཚིག་སྔ་ཕྱི། རྗོད་བྱེད་ཀྱི་
དུམ་བུ་སྔ་ཕྱི་སོགས་ཕན་ཚུན་མི་འབྲེལ་ཞིང་ཁྱིའི་ཡ་མགལ་དང་ལུག་གི་མ་མགལ་མཉམ་
སྡེབ་བྱེད་པ་དང༌། ། སྨྱོན་པས་ཁ་བླས་པ་ལྟར་འབྲེལ་ཆགས་པའི་དོན་དང་མི་ལྡན་པའི་
ཚིག་སྦྱོར་སྐྱོན་ཅན་ནོ། །ཞེས་པར་གོ་དགོས། དེའི་བཟློག་ཕྱོགས་ཚིག་སྦྱོར་བཟང་བོའི་
ཡོན་ཏན་ནི་མེ་ལོང་ལེའུ་གཉིས་པའི་དོན་རྒྱན་སོ་ལྔ་བའི་མཚན་ཉིད་དུ་བཀོད་པའི་ཁྱད་
ཆོས་བཞི་སྟེ། དངོས་པོ་ཡི་ནི་ཚིག་རྣམས་ཀུན། ཕན་ཚུན་ཕན་པར་བྱེད་ཉིད་ཅན།
དོན་དང་བྲལ་བའི་ཁྱད་པར་རྣམས། མ་བྱས་གནས་སུ་བསྔགས་པ་དང༌། བརྗོད་
རིམ་སྟོབས་ལས་དངོས་པོ་ནི། ཟབ་མོ་དག་ཀྱང་གསལ་བ་སྟེ། ཞེས་པ་ལྟར། ཁྱད་
ཆོས་དང་བོ། ཚིག་སྔ་ཕྱིའི་དོན་ཕན་ཚུན་འབྲེལ་ཆགས་ཤིང་བརྗོད་བྱ་ཇི་ལྟ་བ་བཞིན་
མཚོན་པ་ལ་ཕན་པའི་ནུས་པ་དང་ལྡན་པ། གཉིས་པ། སྐབས་ཀྱི་བརྗོད་དོན་གསལ་
བར་བྱེད་པ་ལ། འབྲེལ་བ་མེད་ པའི་དོན་མེད་ཀྱི་ཚིག་རོ་མེད་པས་ངོས་གཙང་བ།
གསུམ་པ། གནས་སུ་བསྔགས་པ་སྟེ། ལུས་ཆེ་ཆུང་དང་རན་པའི་གོས་བསྐོན་པ་ལྟར་
ཚིག་དོན་འབྱོར་ཞིང་ངེས་པ་སྟེར་ཚབས་ཆེ་བ། བཞི་བ། རྗོད་བྱེད་ཀྱི་རིམ་པ་ལས་
དོན་གྱི་གནད་འབྱིན་ཅིང་ངེས་དཀའ་བའི་དོན་ཟབ་ཅིང་ཕྲ་བ་དག་ཀྱང་གསལ་ལེར་སྟོན་
ཐུབ་པའོ། །དོན་ཉམས་ཀྱི་སྐྱོན་ནི་ཚིག་སྔ་ཕྱི་འབྲེལ་མི་ཆགས་པས་དོན་རྒྱན་གྱི་ཁྱད་ཆོས་
དང་པོ་དང་འགལ། དོན་མེད་པའི་ཚིག་ཕྱོགས་གཅིག་ཏུ་བསྡེབས་པས་ཁྱད་ཆོས་གཉིས་
པ་དང་འགལ། ཚིག་དེ་འདྲ་བ་ལ་གོ་རྒྱུ་ཅི་ཡང་མེད་པས་ཁྱད་ཆོས་གསུམ་པ་དང་བཞི་
བར་འགལ་བ་ཡིན་ནོ། ། སྐྱོན་ལ་ལར་དམིགས་བསལ་ཡོད་ཀྱང་། ་ འདི་ལ་དམིགས་
བསལ་མེད་དོ། །འདིའི་དཔེར་བརྗོད་མེ་ལོང་ལས། འདི་ནི་རྒྱ་མཚོ་འཐུང་བྱེད་དེ། །
398



བདག་ནི་དེ་རིང་རྒས་པས་གཟིར། །སྤྲིན་འདི་རབ་ཏུ་སྒྲོགས་བྱེད་དེ། །འཕྲོག་བྱེད(བརྒྱ་
བྱིན)ས་སྲུང་དག་ལ་དགའ། །ཞེས་པར་འབྱུང་སྟེ་ཚིག་རྐང་བཞི་བོ་ཕན་ཚུན་འབྲེལ་མི་
ཆགས་པས་དོན་ཉམས་ཀྱི་སྐྱོན་དུ་གྱུར་རོ། །ཚིག་གཅིག་གི་ནང་དུ་སྔ་ཕྱི་འབྲེལ་མི་ཆགས་
པ་དཔེར་ན། ཁྲི་སྲོང་ལྡེ་བཙན་ཨ་མེ་རུ་ཀ་འདི། །རྒྱ་མཚོའི་གངས་སེང་དེ་རིང་ཉི་མ་
དྲོ། ། ཁྱི་ཁ་ར་མགོ་སྦལ་བའི་གླུ་དབྱངས་སྙན། །ཁོ་བོའི་ཕུགས་སེམས་ལམ་རྡོ་མིག་ཆུ་
འཛག ། ལྟ་བུའོ། །
གཉིས་པ། དོན་འགལ་བའི་སྐྱོན་ནི། མེ་ལོང་ལས། ངག་གཅིག་གམ་ནི་
རྒྱུན་ལ་ཡང་། སྔ་མ་ཕྱི་མ་གཞན་འཇོམས་པ། འགལ་བའི་དོན་ཅན་ཉིད་ཀྱི་སྐྱོན།
དོན་འགལ་ཞེས་པར་རབ་ཏུ་བརྗོད། ཅེས་པར་བྱུང་། དེའི་དོན་ནི་ཚིག་གཅིག་གམ་
ཚིག་དུ་མ་འདུས་པའི་ངག་གི་རྒྱུན་ལ། དོན་སྔ་ཕྱི་འགལ་ཞིང་ཚིག་ཕན་ཚུན་ཁ་གཏད་གྱི་
དོན་གཞན་འཇོམས་པ་སྟེ་ནུས་མེད་དུ་བཏང་བ་དེ་འདྲ་བ་ནི་དོན་འགལ་གྱི་སྐྱོན་དུ་གྱུར་
པ་ཡིན་ནོ་ ཞེས་ པ་ རེད། སྤྱིར་ཚིག་ གི་ འགལ་བ་ ལ། ཚིག་ སྔ་ཕྱི་འགལ་བ་དང༌།
དངོས་ཤུགས་འགལ་བ་གཉིས་ཡོད་ལ། དང་བོ་ནི་དཔེར་ན། ངའི་མ་ནི་མོ་གཤམ་
ཡིན། བོད་རིགས་ཡིན་ཀྱང་མི་ཡིན་ནོ་ལྟ་བུའོ། །གཉིས་པ་ནི་དཔེར་ན། ང་ལ་ཁས་
ལེན་ཅི་ཡང་མེད་ཟེར་བ་ལྟ་བུ་སྟེ། དོན་གྱིས་ཁས་ལེན་མེད་པར་ཁས་ལེན་པ་དེ་ཡང་
ཁས་ལེན་ཡིན་པས། ཁས་ལེན་མེད་ཅེས་ཁ་ནས་བཤད་པ་དེ་དང་བཟློག་ཏུ་མེད་པའི་
འགལ་བར་གྱུར་པ་ཡིན་ནོ། །འགལ་བ་འདི་ནི་ཅུང་ཟད་རྟོགས་དཀའ་བས་ཅུང་ཟད་
བཤད་ན། དཔེར་ན། མི་ཆ་མེད་གཉིས་ལམ་དུ་ཐུག་ཚེ། གཅིག་གིས་གཅིག་ལ་ཁ་ ་
བསྲེས་ནས་ཁ་བརྡ་བྱས་ཚེ། གཅིག་གིས་ཁྱོད་གང་ནས་ཡོང་། མིང་ལ་ཅི་ཟེར་ཞེས་
དྲིས་པ་ན། གཅིག་གིས་ང་ལྐུག་པ་ཡིན། སྐད་ཆ་བཤད་མི་ཤེས་ཞེས་ལན་བཏབ་པ་དེ་
དངོས་ཤུགས་འགལ་བར་གྱུར་བ་ཡིན་ཏེ། ལྐུག་པ་ཡིན་ན་ལྐུག་པ་ཡིན་ཞེས་བཤད་མི་
ཐུབ་ ལ། ལྐུག་ པ་ ཡིན་ ཞེས་ བཤད་ པ་ དེས་ སྐུག་ པ་ མིན་ པར་ མཚོན་ འདུག་ པས།
བཟློག་ཏུ་མེད་པའི་འགལ་བར་གྱུར་བ་རེད། ཕྱི་གླིང་གི་མཁས་པ་རྣམས་ཀྱིས་དངོས་
ཤུགས་འགལ་བ་འདི་རྟོགས་པ་ཤེས་རབ་ཤིན་ཏུ་ཆེ་བའི་རྟགས་ཤིག་ཏུ་བརྩི་གིན་ཡོད་ཀྱང་།
རང་རེ་བོད་ཀྱི་མཁས་པ་རྣམས་ཀྱིས་གནའ་སྔ་མོ་ཞིག་ནས་འགལ་བ་འདི་ངོས་ཟིན་ནས་ཕྱི་
རྒོལ་སུན་འབྱིན་པའི་རིགས་པའི་མཚོན་ཆ་རྣོན་པོ་ཞིག་ཏུ་གྱུར་འདུག་གོ ། རྩི་བར་བྱུང་
བའི་འགལ་བའི་དཔེར་བརྗོད་མགོ་མཇུག་བསྒྱུར་ན་ལེགས་པས་འདི་ལྟར། འབྱུང་བོ་
(སེམས་ཅན) ཀུན་ལ་བརྩེ་བ་ཅན། ། ཁྱོད་ལ་དགྲ་ནི་སུ་ཡང་མེད། །དགྲ་རིགས་མཐའ་
399



དག་འཇོམས་པ་དང་། །ས་སྟེང་འདི་ལས་རྒྱལ་གྱུར་ཅིག །ཅེས་ཏེ། དགྲ་སུ་ཡང་མེད་
པ་དང༌། དགྲ་རིགས་མཐའ་དག་འཇོམས་པའི་རྒྱལ་ཁ་ཐོབ་པར་སྨོན་པ་འགལ་ལོ། །ད་
དུང་དཔེར་བརྗོད་ཅིག་བཞག་ན། ལུས་མ་ཉམས་པའི་བུ་མོ་འདིའི། །བུ་གཅིག་ཁྱོ་གས་
ཁྲིད་ནས་སོང་། ། ལྐུག་པས་བླངས་པའི་གླུ་སྙན་པོ། །འོན་པ་རྣམས་ཀྱི་ཉན་ལ་དགའ། །
ལྟ་བུའོ། ། འོན་ཀྱང་། ཆགས་ལྡན་སེམས་ཅན་ཆགས་པའི་དབང་གིས་ཚིག་འཆལ་་་
འཆོལ་དུ་གྱུར་པ་མཚོན་པ་ལ། ཚིག་སྔ་ཕྱི་འགལ་བ་ལྟ་བུར་སྣང་ཡང་འགལ་བར་མི་
འཛིན་པའི་དམིགས་བསལ་ཞིག་ཀྱང་ཡོད་དེ། རྩ་བར། མངོན་པར་ཆགས་ལྡན་་་
སེམས་ལ་ནི། སྐབས་དེ་འགའ་ཞིག་ཡོད་པས་ན། གང་ལ་འགལ་བའི་དོན་ཅན་གྱི།
ཚིག་ཀྱང་མངོན་པར་འདོད་པར་འགྱུར། ཞེས་བཤད། དཔེར་ན། མིག་ཟུར་་་་
མདའ་རྣོན་སྙིང་ལ་ཕུགས་པའི་བྱམས་སེམས་འགྲན་བྲལ་ཡིད་འོང་མ། ། མཛའ་བརྩེ་
ཞགས་པས་དམ་དུ་འཁྱུད་པས་སྲོག་གཅོད་གཤེད་མ་མིན་ནམ་ཅི། །རྣམ་དཔྱོད་རྩལ་ལྡན་
གཞོན་ནུ་ཁོ་བོ་སྙིང་ལ་མུན་པ་སྟུག་པོར་འཁྱིལ། །སྡུག་བསྔལ་ནད་སེལ་སྨན་མཆོག་ཁྱོད་
རྙེད་སྡུག་གི་རི་བོ་སྙིང་ལ་མནན། །ལྟ་བུའོ། ། །
གསུམ་པ། དོན་གཅིག་པའི་སྐྱོན་ནི། རྩ་བར། དོན་ཉིད་དམ་ནི་སྒྲ་ལ་
ཡང་། ཁྱད་པར་མེད་པར་སྔར་བརྗོད་ལ། གལ་ཏེ་སླར་ཡང་རབ་བསྒྲགས་པ། དེ་
ནི་དོན་གཅིག་སྐྱོན་དུ་འདོད། ཅེས་བྱུང༌། དེའི་དོན་ནི། དོན་གཅིག་པའི་མིང་མི་
འདྲ་བ་དུ་མ་ཕྱོགས་གཅིག་ཏུ་སྤུངས་པའམ་སྒྲ་དོན་གཉིས་ཆར་མཚུངས་པའི་མིང་ཚིག་
བསྐྱར་ཟློས་བྱས་པ་དོན་གཅིག་པའི་སྐྱོན་དུ་གྱུར་པ་ཡིན་ཞེས་ཏེ་དཔེར་ན། ཉིན་བྱེད་ཚ་
ཟེར་འོད་རྣོན་མཁའ་ལ་ཤར། །ཆུ་སྐྱེས་པདྨ་འདབ་སྟོང་སོ་ཕྲེང་ངོམས། །ཆགས་པ་ཅན་
གྱི་ཆགས་ལྡན་ཆགས་སེམས་ ཅན། །བདེན་མེད་བདེན་སྟོང་བདེན་བྲལ་བདེན་པར་་་་
འཛིན། །ལྟ་བུའོ། །དེ་ཡང་ནན་ཏན་དུ་བརྗོད་པའམ་དགའ་སྡུག་ཆགས་སྡང་སོགས་ཀྱི་
ཉམས་འགྱུར་མཚོན་པ་ལ་ཚིག་བསྐྱར་ཟློས་བྱས་ཀྱང་སྐྱོན་དུ་མི་འགྱུར་བའི་དམིགས་་་
བསལ་ཤེས་དགོས་ཏེ། རྩ་བར། རྗེས་སུ་བརྩེ་སོགས་ཁྱད་པར་ལས། །གལ་ཏེ་འགའ་
ཞིག་བརྗོད་འདོད་ན། །ཡང་བརྗོད་ལ་སོགས་སྐྱོན་མེད་དེ། ། འདི་ནི་རྒྱུན་དུ་རིག་པ་
ཡིན། །ཞེས་པར་བྱུང་ངོ༌། ། དེ་ཡང་དཔེར་བརྗོད་ན། བླ་མ་མཁྱེན། བླ་མ་མཁྱེན།
ལྟ་བུ་དང༌། བཟང་མོ་བཟང་མོ་ཚུར་ལ་ཉོན་ལྟ་བུ་དང༌། ག་ན་ལྟོས་ལྟོས་ཟེར་བ་ལྟ་བུ་
དང༌། ཁ་རོགས་སྡོད་ཁ་རོགས་སྡོད། ཟེར་བ་ལྟ་བུ་དང༌། རེམ་རེམ་རྒྱུགས་རྒྱུགས་
ཟེར་བ་ལྟ་བུ་སོགས་སོ། །
40)་



བཞི་པ། ཐེ་ཚོམ་ཅན་གྱི་སྐྱོན་ནི་རྩ་བར། ངེས་པའི་དོན་དུ་རབ་སྦྱར་
བའི། །ཚིག་རྣམས་ཉིད་ཀྱིས་གལ་ཏེ་ནི། །ཐེ་ཚོམ་སྐྱེད་པར་བྱེད་ན་འདི། །ཐེ་ཚོམ་ཅན་
ཞེས་རབ་ཏུ་བཤད། ། ཅེས་བྱུང༌། དེའི་དོན་ནི། གཞན་དག་ངེས་པ་སྐྱེད་ཕྱིར་སྦྱར་
བའི་ཚིག་རྣམས་གལ་ཏེ་ངེས་དཀའ་ཞིང་ཐེ་ཚོམ་སྐྱེད་པའི་རྒྱུ་རུ་སོང་ན། ཐེ་ཚོམ་ཅན་
ཞེས་སྐྱོན་དུ་བལྟའོ། ། ཞེས་པ་རེད། དེ་ཡང་ཡིན་ཏེ་ངེས་པ་སྟེར་ཚབས་ཆེ་ཞིང་ཐེ་ཚོམ་
གཅོད་ཅིང་མ་ངེས་པ་སེལ་བ་ནི་གསུང་གི་ཡོན་ཏན་ཞིག་ཏུ་བརྩི་ཞིང་། སྙན་ངག་གི་
ལེའུ་དང་པོར། རབ་དྭངས་ལྡན་པ་གྲགས་དོན་ཅན། ཞེས་དང་། དོན་གསལ་དོན་
བརྟག་མི་དགོས་ཉིད། ཅེས་ཀུན་ལ་གྲགས་པའི་མིང་ཚིག་དང་། ཚིག་དོན་གསལ་
སེང་ངེར་མཚོན་པ། རྩོམ་གྱི་ཡོན་ཏན་ཞིག་ཏུ་བརྩི་བ་ཡིན་པས། བསམ་བཞིན་ཐེ་
ཚོམ་སྐྱེད་པའི་ཚིག་སྤེལ་ན་བྲིས་ངན་གཞན་གྱིས་མི་ཤེས། ཞག་གསུམ་སོང་ན་རང་གིས་
ཀྱང་མི་ཤེས་ཟེར་བའི་དཔེར་འགྲོ་བས་ཤིན་ཏུ་གཟབ་པར་བྱའོ། ། དཔེར་ན་མ་མ་ཡིན་
ཀྱང་མཛེས་མ་ཡིན། ཞེས་པ་ལྟ་བུའི་ཚིག་འདི། ཨ་མ་མིན་ཡང་མཛེས་མ་ཡིན་ཞེས་གོ་
ལུགས་གཅིག་དང་། ཨ་མ་ཡིན་ཀྱང་གཟུགས་མི་མཛེས་སོ། །ཞེས་གོ་ལུགས་གཅིག་ཡོད་
པས། རྩོམ་པ་པོའི་བརྗོད་འདོད་གང་ཡིན་ངེས་དཀའ་བས་ཐེ་ཚོམ་སྐྱེད་པའི་ཚིག་སྐྱོན་
ཅན་དུ་གྱུར་པ་ལྟ་བུ་རེད། འདིའི་ཐད་ཀྱི་བོད་མཁས་པའི་དཔེར་བརྗོད། སྐྱེད་མོས་
ཚལ་ནང་སྦྲང་རྩིའི་ཕོ་ཉ་འདི། །འདབ་མ་རབ་རྒྱས་ཡན་ལག་རྣམ་འགྱུར་གྱི། ། མངོན་
འདོད་བསླབ་པ་སྟེར་མོད་དེ་རང་ཉིད། །སྲོག་དང་བཅས་པ་ཡིན་མིན་ཆ་མ་འཚལ། ༑
ཞེས་བྱུང་། སྦྲང་རྩིའི་ཕོ་ཉ་ནི་ཨ་མའི་སྡོང་བོ་དང་བུང་བ་ལ་འཇུག་པས་གང་ཡིན་ངེས་
དཀའ་བ་དང༌། མངོན་འདོད་བསླབ་པ་སྟེར་ཞེས་པ་དང་། དེ་རང་ཉིད་སྲོག་ལྡན་
ཡིན་མིན་ཆ་མ་འཚལ་ཞེས་པའི་ཚིག་གིས་སྦྲང་རྩིའི་ཕོ་ཉ་དེ་གང་ཡིན་ཞེས་ཐེ་ཚོམ་ཅན་དུ་
གྱུར་པ་རེད། རང་གིས་ཀྱང་ཅི་ཟེར་འདི་ཟེར་མེད་ལ། གཞན་གྱིས་ཀྱང་སྔགས་་་་
བཀླག་པ་བཞིན་གོ་དཀའ་བའི་ཚིག་སྦྱོར་སྡེབ་པ་སྔོན་ཐོན་གྱི་རྟགས་སུ་རློམ་པ་དེང་སང་
ཆེས་མང་ཡང་། རེ་རེ་བཞིན་མཛུབ་ཚུགས་བྱས་ན་ངོ་པགས་སྲབ་པ་རྣམས་བཟོད་་་
དཀའ་བས་བཏང་སྙོམས་སུ་བཞག་གོ ། འོན་ཀྱང་གབ་ཚིག་གསང་གཏམ་ལྟ་བུ་ཆེད་དུ་
འཁྲུལ་བ་བསྐྱེད་པའི་དོན་དུ་ཐེ་ཚོམ་ཅན་གྱི་ཚིག་སྨྲས་ན་སྐྱོན་དུ་མི་འགྱུར་བའི་དམིགས་
བསལ་ཡོད་ཀྱང་དེ་འདྲའི་དགོས་པ་མེད་ན་ཐེ་ཚོམ་སྐྱེད་པའི་ཚིག་སྨྲས་པ་ནི་སྐྱོན་ལས་ཡོན་
ཏན་ཅི་ཡང་མེད་དོ། །
ལྔ་པ། རིམ་པ་ཉམས་པའི་སྐྱོན་ནི། རྩ་བར། མདོར་བསྟན་རྗེས་སུ་
401



མཐུན་པར་ནི། གལ་ཏེ་རྗེས་བསྟན་མ་བྱས་ན། རིམ་པ་ཉམས་པར་མངོན་བརྗོད་
པའི། སྐྱོན་དུ་དེ་ནི་བཤད་དེ་བོར། ཞེས་བྱུང་། དེའི་དོན་ནི་བརྗོད་བྱ་གང་ཡིན་
སྔར་མིང་གིས་མདོར་བསྟན་བྱས་པ་དང་། རྗེས་སུ་དོན་རྒྱས་པར་བསྟན་པའི་རྗེས་་
བསྟན་གཉིས་གོ་རིམ་འཆོལ་བའམ་ཆད་ལྷག་བྱུང་ན་རིམ་པ་ཉམས་པའི་སྐྱོན་དུ་འགྱུར་
བས་སྐྱོན་དེ་ཡང་བོར་བ་སྟེ་དོར་བར་བྱ་དགོས་སོ་ཞེས་པ་རེད། འདིའི་དཔེར་བརྗོད་རྩ་
བར། འགྲོ་བ་རྣམས་ཀྱི་གནས་ས་དང༌། །སྦྲུལ་དང་འཇིག་རྒྱུ་མ་སྐྱེས་པ། །བདེ་འབྱུང་
སྲེད་མེད་ཆུ་སྐྱེས་ཀྱི། །སྐྱེ་གནས་ཅན་གྱིས་ཁྱེད་རྣམས་སྲུངས། །ཞེས་བྱུང་། དེའི་སྔོན་
དུ་བསྟན་པའི་འགྲོ་བ་རྣམས་གནས་པའི་རྒྱུ། སྤྲུལ་བ་སྟེ་སྐྱེ་བའི་རྒྱུ། འཇིག་པའི་རྒྱུ་
གསུམ་ནི་སྤྱིར་བཏང་གི་བཤད་སྲོལ་ལྟར་ན་གོ་རིམ་བཞིན་དུ་དང་པོ་གནས་པའི་རྒྱུ་སྲེད་
མེད་བུ་སྟེ་ཁྱབ་འཇུག་དང་། གཉིས་པ་སྐྱེ་བའི་རྒྱུ་ཆུ་སྐྱེས་སྐྱེ་གནས་ཅན་ཏེ་ཚངས་པ་
དང་། གསུམ་པ་སྡུད་ཅིང་འཇིག་པའི་རྒྱུ་ནི་མ་སྐྱེས་པ་རང་བྱུང་གི་ངོ་བོ་བདེ་འབྱུང་
ཡིན་ཀྱང་ཚིགས་བཅད་འདིའི་ནང་དུ་གནས་པ་དང༌། སྐྱེ་བ་དང་འཇིག་པའི་རྒྱུ་གསུམ་
རིམ་པར་སྟོན་སྐབས། དང་བོ་བདེ་འབྱུང་། གཉིས་པ་སྲེད་མེད་བུ། གསུམ་པ་
ཚངས་པ་བྱས་ཡོད་པས་སྔ་ཕྱི་གོ་རིམ་འཆོལ་ཞིང་ལོག་རྟོགས་བསྐྱེད་པས་རིམ་པ་ཉམས་
པའི་སྐྱོན་དུ་གྱུར་པ་རེད། ཡང་དཔེར་ན། མདོ་སྔགས་གཞུང་ལུགས་སྒྲ་ཚད་བཟོ་
གསོ་རིག ། ཚར་གཅོད་རྗེས་འཛིན་ཀུན་ཤེས་གསུམ་དུ་འདུ། །ལྟ་བུ་དང་། ཡང་ན།
ཀ་ཡེ་གྲོགས་པོ་སྙིང་གི་ལ། ། ཁ་ཙམ་ཡག་ངོ་དགའ་མིན་པར། །ག་བུར་སྙིང་ནས་ལྟར་
དཀར་ཁོང༌། །ང་ཡིས་བཤད་ཀྱིས་ཚིག་གསུམ་ཉོན། །ལྟ་བུ་རིམ་པ་འཆོལ་ནས་ཅི་ཟེར་མི་
ཤེས་ཤིང་། །གལ་ཏེ་དེའི་ནང་གི་མིང་ཚིག་སྐོར་ཞིག་གོ་ས་བརྗེས་ན་ཚིག་བདེ་བོ་དོན་
ཉམས་ལེགས་པ་ཞིག་ཏུ་འགྱུར་ངེས། འདིའི་དམིགས་བསལ་ནི། རིམ་པ་བྲལ་བའི་
གབ་ཚིག་ཏུ་ཆེད་དུ་བྱས་ནས་གསང་གཏམ་སྨྲ་བ་དང༌། སྤྱིར་བཏང་གི་གོ་རིམ་དང་མི་ ་
མཐུན་ཡང་། དོན་ལ་ནོར་འཁྲུལ་འབྱུང་མི་སྲིད་པའི་ཚིག་ཡིན་ན་རིམ་པ་བྲལ་བའི་སྐྱོན་ .
དུ་མི་འགྱུར་བར་གསུངས་སོ། །
དྲུག་པ། སྒྲ་ཉམས་པའི་སྐྱོན་ནི། རྩ་བར་མཚོན་བྱ་མཚན་ཉིད་ལམ་མ་
མཚོན། ཚིག་སྦྱོར་མཆོག་མིན་འདོད་པ་ནི། སྒྲ་ཉམས་ཡིན་ཏེ། ཞེས་བྱུང༌། དེའི་
དོན་ནི། མཚོན་བྱའམ་བརྗོད་བྱ་གང་ཞིག་མཚན་ཉིད་དམ་རྗོད་བྱེད་ཀྱི་བརྡ་དང་ཐ་
སྙད་གང་གིས་ཇི་ལྟར་མཚོན་ཚུལ་བརྡ་སྤྲོད་བརྡ་དག་གི་ལམ་ལུགས་དང་འགལ་ཞིང༌།
ཚད་ལྡན་གྱི་སྤྱི་སྐད་རྩོམ་སྐད་མཆོག་དང་མི་མཐུན་པའི་ངེས་མེད་ཁ་སྐད་ཡུལ་སྐད་ཀྱི་རྗེས་
402



སུ་འབྲངས་པ་ནི་སྒྲ་ཉམས་པའི་སྐྱོན་དུ་འགྱུར་རོ། །ཞེས་པ་རེད། རྩ་བའི་དཔེར་བརྗོད་
ལ་བརྟགས་ན། ཚིག་སྡུད་དང་རྐྱེན་དང་རྣམ་དབྱེ་སོགས་ཆད་ལྷག་ནོར་འཁྲུལ་ཡོད་པ་
ཞིག་དང་། བཅའ་བཅོས་མ་བྱས་པའི་ཁ་སྐད་ཡུལ་སྐད་ལྟར་ཚིག་སྦྱོར་བྱས་པ་སྒྲ་ཉམས་
པའི་སྐྱོན་དུ་གྱུར་བ་ཡིན་ལ། སྐྱོན་ཆ་དེ་རིགས་བོད་སྐད་བོད་ཡིག་སྟེང་དུ་ཡང་ཡོད་མི་
ཆོག་པའི་སྐྱོན་ཡིན་པས། རྩོམ་འབྲི་བ་རྣམས་ཀྱང་བག་ཡངས་སུ་མི་བྱེད་པར་རིག་པ་
བསྒྲིམས་ནས་སྤོང་དགོས་པར་སྣང་ལ། རྒྱལ་དབང་ལྔ་བས། སྐྱོན་འདི་ཤིན་ཏུ་སྤང་
བའི་གནས་ཡིན་ཀྱང་། ད་ནི་དུས་དབང་གིས་མང་བོ་འབྱུང་བར་ངེས་ཏེ་གསུངས་པ་
ལྟར། གལ་ཏེ་སྐྱོན་ཆ་དེ་རིགས་ལ་མཉམ་འཇོག་མ་བྱས་པར་རང་དགར་མཆེད་དུ་
བཅུག་ན་སྐད་ཆ་དང་རྩོམ་སྲོལ་བཟང་པོ་ཐམས་ཅད་ཉམས་ནས་མཐར་བོད་སྐད་བོད་
ཡིག་འདི་ཡང་ངེས་མེད་ཉོག་རྫོབ་ཀྱི་མི་གཙང་ཁྲོན་པར་འགྱུར་བར་གོར་མ་ཆག སྐྱོན་
འདི་སེལ་བ་ལ་སུམ་རྟགས་དག་གསུམ་གྱིས་མཚོན་པའི་བོད་སྐད་ཀྱི་ཆོས་ཉིད་རྣམ་གཞག་
གཞིར་བཟུང་ནས་མིང་གི་གྲུབ་ཚུལ་དང་བརྡ་དང་ཐ་སྙད་སོ་སོའི་ཕྲ་ཞིབ་ཀྱི་བསྟན་དོན་
ཚིག་གི་སྦྱོར་ཚུལ་གྱི་གནད་ལ་རྟོག་དཔྱོད་ཀྱིས་རྒྱུས་ལོན་ངེས་རྙེད་བྱེད་པ་དང་། སྔོན་གྱི་
ཚད་ལྡན་མཁས་པའི་གསུང་རྩོམ་སོགས་ཀྱི་ཚིག་སྦྱོར་བྱེད་སྟངས་དང་ཐ་སྙད་རེ་རེའི་སྤྱིར་
བཏང་དང་དམིགས་བསལ་གྱི་བསྟན་དོན་ཀུ་ཤའི་རྩེ་ལྟར་ཕྲ་བའི་གནད་རྣམས་ལ་ཡང་
ཡང་བརྟག་དཔྱད་བྱས་ནས་ཚད་གཞིར་འཛིན་པ་དང་། མིང་ཚིག་གསར་པ་བེད་སྤྱོད་
དགོས་པའི་རིགས་ཀྱང་བོད་སྐད་ཀྱི་མིང་ཚིག་གི་རྣམ་གཞག་དང་བསྟུན་ནས་ཚིག་བདེ་བ་
དོན་སྟེང་ངེས་པ་སྟེར་ཚབས་ཆེ་བ་ཞིག་ཏུ་གཏོང་ཅི་ཐུབ་བྱེད་པ་ལས། འགྱུར་ངན་
འགྱུར་ལོག་དང༌། རིག་པ་ལུག་ལས་གློད་པ་དག་གི་ར་མ་ལུག་གི་སྐད་ཀྱི་རྗེས་སུ་མི་
འབྲང་བར་སྐད་ཆ་དང་རྩོམ་ཡིག་གི་ལུས་ཕུང་ནད་མེད་སྐྱོན་མེད་དུ་སྒྲུབ་པའི་རླབས་ཆེན་
ལས་འགན་དང་ལེན་བྱེད་པའི་ལྷག་བསམ་སྐྱེད་དགོས་སོ། །སྒྲ་ཉམས་པའམ་རྗོད་བྱེད་ཀྱི་
མིང་དང་ཚིག་ལ་ནོར་འཁྲུལ་འགལ་འཛོལ་གྱི་སྐྱོན་འཇུག་ས་རྒྱ་ཆེ་བས་གཞི་ནས་སེལ་བ་
སྦྱངས་སྟོབས་ཀྱི་ཡོན་ཏན་དང༌། མཐོང་རྒྱུ་ཐོས་རྒྱ་ཆེན་པོ་ཞིག་ལ་རག་ལས་པས།
ཆེས་དཀའ་བ་ཡིན་ལ། དཔེར་ན་སྔོན་གྱི་མཁས་ཆེན་རྣམས་ཀྱི་རྩོད་ཡིག་རྩོད་ལན་དུ་
ཕན་ཚུན་ཚིག་སྐྱོན་བཙལ་བ་ལྟ་བུ་དང་། བོད་མཁས་པའི་སྙན་ངག་དཔེར་བརྗོད་ལ།
རྡོ་རྩིས་དགེ་བཤེས་ཆེན་མོས་ཚིག་སྐྱོན་མང་དུ་བསལ་བ་ལྟ་བུ་དང་། བསྟན་དར་ལྷ་
རམས་པའི་ཡིག་བཤད་ལ་དགེ་བཤེས་ཆེན་པོ་དཔའ་རིས་རབ་གསལ་གྱིས་དགག་པ་་་
བཏང་བ་ལྟ་བུ་ཡིན། གསུང་རྩོམ་དེ་རིགས་ལ་གཟིགས་རྟོག་བྱས་ན་བླུན་པོའི་ཧོལ་སྤྱོད་
ཀྱི་སྐྱོན་སེལ་བ་དང་། མཁས་པའི་རྣམ་དཔྱོད་ཀྱི་འདབ་མ་རྒྱས་པའི་ཕན་པ་ཆེན་པོ་ཡོད།
403



སྒྲ་ཉམས་པའི་སྐྱོན་ཕྱོགས་མཚོན་ཙམ་དུ་དཔེར་བརྗོད་ན། སྐྱེ་སྒོ་ཆུ་སྐྱེས་འཛུམ་འདྲའི་
བུ་མོ་ཁྱོད། ། ལུས་སེམས་དགའ་བདེ་བྱ་བར་བྲེལ་ལགས་སམ། །ང་གཉིས་ཁ་བྲལ་བྱས་
ནས་དུས་ཤིན་འགོར། །ཁྱོད་ལ་ཐུག་འཕྲད་རེ་བཞག་སེམས་ནང་བཅིངས། །ང་སེམས་
ཁྱོད་མིན་སྙིང་སྡུག་གཞན་མ་ཡོད། །བླ་ཡི་མཁའ་ཆོས་གཏམ་འདི་བདེན་མིན་དཔངས། །
ཁྱོད་ཞབས་པདྨོ་རེག་པའི་གནས་མཆོག་དེར། ། བགྲོད་ཐེངས་རེ་ལ་མིག་ཆུའི་ཁུ་་་་་་
འཛག །ཅེས་པ་ལྟ་བུ་སྟེ། སྐུར་ཡིག་འདིའི་བརྗོད་དོན་དངོས་ནི། སྐྱེ་སྒོ་སྟེ་སྐྱེས་
གཟུགས་ཆུ་ཡི་པདྨོ་འཛུམ་གྲོལ་བ་ལྟར་མཛེས་བའི་བུ་མོ་ཁྱོད་ཉིད་ལུས་བདེ་སེམས་སྐྱིད་
ཁྱིམ་གྱི་བྱ་བར་བྲེལ་བཞིན་གནས་ཡོད་དམ། ངེད་གཉིས་ངོ་མ་ཐུག་པས་དུས་ཡུན་ཤིན་
ཏུ་འགོར། ཁྱོད་དང་ངོས་མཇལ་བྱེད་པའི་རེ་བ་ཆེ། ངའི་སེམས་ན་ཁྱོད་མ་གཏོགས་
སྙིང་སྡུག་གཞན་མེད། གཏམ་འདི་བདེན་པ་ཡིན་མིན་བླ་མ་ཡི་དམ་མཁའ་འགྲོ་ཆོས་
སྐྱོང་རྣམས་དཔང་དུ་བཞག་ཆོག སྔོན་ཆད་ཁྱོད་ཀྱིས་ཞབས་རྗེས་བཀོད་མྱོང་བའི་ས་
དེར། ང་རང་འགྲོ་ཐེངས་རེར་སྔར་གྱི་གནས་ཚུལ་ཡིད་ལ་ ཤར་ནས་མིག་ཆུ་འོང་།
ཞེས་པ་ཡིན་ཀྱང་། ཚིག་སྦྱོར་སྟངས་མི་ལེགས་ཤིང་། ཐ་སྙད་མི་འཚམས་པ་མང་བ་
དང་བསྡུ་ཚིག་མི་འགྲིག་པ་སོགས་ཀྱིས་གོ་རྒྱུ་མེད་པ་དང༌། གོ་ལོགས་སུ་འགྱུར་བའི་ཚིག་
སྐྱོན་མང་དུ་བྱུང་བ་རེད། ཚིག་རྐང་དང་པོ་ཆུ་སྐྱེས་འཛུམ་སྐྱེ་སྒོ་དང་བསྡེབས་པས་ངོ་
ཚའི་གཏམ་དུ་སོང་བ་དང༌། ཚིག་རྐང་གཉིས་པའི་ལུས་སེམས་དགའ་བདེ་དང་བྱ་བ་
ལྷན་དུ་བསྡེབས་པས། ལུས་སེམས་དགའ་བདེ་བྱེད་པའི་བྱ་བ་ཞེས་དོན་གཞན་དུ་
འགྱུར་བ་དང་། ཚིག་རྐང་གསུམ་པའི་ཁ་བྲལ་ཞེས་པ་བཟའ་འབྲེལ་འཐོར་བར་གོ་ཞིང༌།
ཤིན་ཏུ་འགོར་ལ་ཤིན་འགོར་ཞེས་བསྡུ་ཚིག་སྐྱོན་ཅན་དང༌། ཚིག་རྐང་བཞི་བར་ཐུག་
འཕྲད་ཅེས་པ་དོ་ཐུག་པའི་དོན་དུ་མི་འགྲོ་བར་དོན་གཞན་དུ་གོ་བ་དང༌། ཁྱོད་ལ་དང་
རེ་བཞག་སེམས་ནང་བཅིངས་ཞེས་ཐུག་པའི་རེ་བ་བྱེད་མཁན་སུ་ཡིན་མི་ཤེས་པ་དང༌།
རེ་བ་བཟུང་བའི་དོན་ཡིན་ན་བཅངས་ཞེས་འབྲི་དགོས་པ་ལ་བཅིངས་ཞེས་གི་གུ་བཞག་
པས་འཆིང་བའི་དོན་དུ་གོ་བ་དང༌། ཚིག་རྐང་ལྔ་བར་ངའི་སེམས་ལ་ང་སེམས་ཞེས་
འབྲེལ་སྒྲ་ཆད་པ་དང་ཁྱོད་མིན་སྙིང་སྡུག་གཞན་མ་ཡོད། ཅེས་པས་ཁྱོད་མ་ཡིན་པའི་
སྙིང་སྡུག་མ་གཞན་ཞིག་ཡོད་ཅེས་པར་གོ་འགྲོ །མ་ཡོད་ཅེས་པ་ཁ་སྐད་ལ་ལར་མེད་ཅེས་
པའི་དོན་ཡིན། ཚིག་རྐང་དྲུག་པར་བླ་མ་ཡི་དམ་མཁའ་འགྲོ་ཆོས་སྐྱོང་གི་མཚན་ཟུར་
བསྡུས་ཆེས་ཤིང་གོམས་སྲོལ་མེད་པས་དོ་མི་གོ་ཞིང་། བདེན་མིན་ཞེས་བདེན་པ་མིན་
པར་གོ་འགྲོ ། ཚིག་རྐང་བདུན་པར། ཁྱོད་ཞབས་པདྨོ་ཞེས་པདྨོའི་རྗེས་སུ་བྱེད་སྒྲ་ས་
མཐའ་ཆད་པས། ཞབས་ཀྱི་པདྨོ་དང་རེག་པའི་གནས་མཆོག དོན་གཅིག་ཏུ་གྱུར་
404



ནས་ངོ་ཚའི་གཏམ་དུ་གྱུར་པ་དང་། ཚིག་རྐང་བརྒྱུད་པའི་བགྲོད་ཅེས་པ་ཉལ་བོ་བྱེད་
པའི་དོན་དང༌། མིག་ཆུའི་ཁུ་བ་འཛག་ཅེས་སྔ་མའི་དོན་དང་འབྲེལ་ནས་བལྟས་ན་ཆེས་
རྒོད་བྲོ་བའི་བཙོག་གཏམ་དུ་འགྱུར་བ་ཡིན་ནོ། །དེས་མཚོན་པའི་སྒྲ་ཉམས་པའི་སྐྱོན་
གཞན་ཡང་ཤེས་པར་བྱའོ། ། འདིའི་དམིགས་བསལ་ནི་བསྡུ་ཚིག་དང་རྣམ་དབྱེ་ཕྲད་་
སོགས་བསྡུས་ནས་གོ་དཀའ་བར་སྣང་ཡང་བརྡ་སྤྲོད་ལུགས་དང་མི་འགལ་ཞིང་དོན་སྟེང་
དུ་ནོར་འཁྲུལ་མི་འབྱུང་ན་ཐུན་མོང་གི་སྣང་ངོར་སྒྲ་ཉམས་པའི་སྐྱོན་ལྟར་སྣང་ཡང་།
བརྟག་སྟེ་སྐྱོན་མེད་ན་སྐྱོན་དུ་མི་འགྱུར་བར་གསུངས་སོ། །
བདུན་པ། གཅོད་མཚམས་ཉམས་པའི་སྐྱོན་ནི་རྩ་བར། ཚིགས་བཅད་
རྣམས་ལ་ངེས་པའི་གནས། ཚིག་གི་གཅོད་མཚམས་ངལ་བསོ་རིག དེ་ཉམས་གཅོད་
མཚམས་ཉམས་པ་སྟེ། ཉན་པོ་དགའ་མིན་སྐྱེད་དེ། ཞེས་བྱུང་། དེའི་དོན་ནི་ཚིགས་
བཅད་ལ་རིང་ཐུང་གང་ཡིན་ཀྱང་། ཚིགས་བཅད་གཅིག་གི་ནང་གི་ཚིག་རྐང་སྔ་ཕྱི་ཆ་
སྙོམས་འོང་ཕྱིར་ཚིག་གི་གྲུབ་ཆར་གྱུར་བའི་ཐ་སྙད་རིང་ཐུང་དང་ཚིག་རྐང་གི་ཡིག་འབྲུ་
མང་ཉུང་། བཀླག་བདེ་མི་བདེ། སྙན་བརྗིད་ཀྱི་གདངས་ཐོན་མི་ཐོན་སོགས་ཆོས་
ཉིད་རྣམ་གཞག་ལ་བརྟག་དཔྱད་གཏན་ཁེལ་བྱས་པའི་མིང་ཚིག་གི་གཅོད་མཚམས་དང་།
དབུགས་ཀྱི་ངལ་བསོ་མཚམས་བྱེད་པའི་གནས་ངེས་ཅན་ཞིག་ཡོད་པས། དེ་དག་ལ་མ་
བརྟག་མ་དཔྱད་པར་ཚིག་རྐང་རེ་རེའི་འབྲུ་གྲངས་ལོང་བ་ཙམ་བྱས་ཏེ་ཚིག་སྔ་ཕྱི་བཅད་
གཅོད་ཀྱི་མཚམས་མི་མཉམ་ཞིང་བཀླག་མི་བདེ་བ་བྱུང་ན་གཅོད་མཚམས་ཉམས་པའི་
སྐྱོན་དུ་གྱུར་པ་ཡིན་ཞེས་པ་རེད། དཔེར་ན་ཚིགས་བཅད་ཡི་གེ་བདུན་ཅན་གཅོད་ །
མཚམས་ཉམས་པ།
རྣམ་དཔྱོད། སྤྱན་ཡངས། གྲོགས་པོ། ཁྱོད། །
འཕྲལ་ཡུན། གྱི་མདུན། ལམ་མ། ནོར། །ལྟ་བུ་དང་།
ཡི་གེ་དགུ་ཅན་གཅོད་མཚམས་ཉམས་པ་དཔེར་ན།
གཟུགས་མཚར། དབྱངས་སྙན། བུ་མོ། ཡིད་འོང་མ། །
ལྷ་ཡུལ། གྱི་མཛེས། སྡུག་གཅིག ཅར་འཕྲོགས་སྙམ། །
འདིའི་རིགས་རང་ཁའི་གཞུང་ལུགས་བསླབ་བྱ་སོགས་ཚིག་དོན་གཉིས་ཀྱི་ནང་ནས་
དོན་གལ་ཆེ་བས། ཚིག་རྐང་སྔ་ཕྱི་མ་མཉམ་ཡང་སྐྱོན་མེད་མོད། སྙན་ཚིག་ལ་གཅོད་
མཚམས་མ་མཉམ་ན། སྦྱོར་མི་བདེ་བའི་སྐྱོན་ཉེས་ཡིན་པས་དམིགས་བསལ་མེད་དོ། །
བརྒྱད་པ། སྡེབ་སྦྱོར་ཉམས་པའི་སྐྱོན་ནི་རྩ་བར། གང་དུ་ཡི་གེ་ལྷག་
405



ཆད་དང་། ལྕི་ཡང་ཇི་ལྟ་བཞིན་མི་གནས། དེ་ནི་སྡེབ་སྦྱོར་ཉམས་པ་སྟེ། སྐྱོན་འདི་
ཤིན་ཏུ་སྨད་པའོ། ཞེས་བྱུང༌། དེའི་དོན་ནི་ཚིགས་བཅད་ལ་ཚིག་རྐང་སྔ་ཕྱི་ཡི་གེ་མང་
ཉུང་ལྷག་ཆད་བྱུང་བ་དང་། ལྕི་ཡང་སྡེབ་པའི་སྡེབ་སྦྱོར་བྱེད་སྟངས་དང་མ་མཐུན་ན།
སྡེབ་སྦྱོར་ཉམས་པའི་སྐྱོན་དུ་གྱུར་པ་ཡིན་ལ། སྐྱོན་དེ་ནི་ཤིན་ཏུ་སྨད་པའི་གནས་ཡིན་
པས་དམིགས་བསལ་ཡང་མེད་དོ། །ཞེས་པ་རེད། རང་རེའི་བོད་སྐད་ལ་སྒྲ་ལྕི་ཡང་སྡེབ་
པའི་སྡེབ་སྦྱོར་གྱི་རྣམ་གཞག་མེད་ཀྱང་། བརྗོད་བདེ་རྣར་སྙན་རང་སྐད་ཀྱི་ཁྱད་ཆོས་
དང་མཐུན་པའི་ཚིག་བཅད་སྡེབ་ལུགས་ཤིག་ཐབ་རྩའི་རྒན་མོ་དང་གླུ་པ་སྒྲུང་བ་ཡན་ཆད།
རབ་འབྱམས་ཤེས་བྱའི་གནས་ལུགས་ཉམས་འོག་ཏུ་ཆུད་པའི་མཁས་གྲུབ་གནམ་གྱིས་ས་
བཀབ་པ་ལྟ་བུའི་མན་ཆད། རང་གི་རིག་གནས་ཀྱི་བག་ཆགས་ལས་ཕལ་ཆེར་མ་སྦྱངས་
རང་ཤེས་ལྟ་བུར་ཡོད་པ་ཡིན་ལ། དེ་ཡང་བོད་ཀྱི་རིག་གནས་ཐུན་མོང་མ་ཡིན་པའི་ཁྱད་
ཆོས་ཤིག་ཏུ་བརྩིས་པས་ཆོག དེང་སང་རང་གཞན་གྱི་རིག་གནས་གང་ལ་ཡང་རྒྱུས་
ལོན་ངེས་རྙེད་ཀྱི་ཡོན་ཏན་མེད་ཅིང་། ཀླད་ཁོག་སྟོང་བར་སྣང་བ་རྒྱ་ཡན་གྱི་ན་བུན་
འཐིབ་པའི་བྱིས་བློ་ཁ་ཤས་ཀྱིས་རི་རྩེར་འགོ་མ་ཐུབ་ན་ཐུར་རྒྱུག་གི་དཔེ་ལྟར་ཕྱོགས་གཅིག་
ནས་ཚིགས་བཅད་གཞུང་ལུགས་དང་བཅས་པར་སྐྱོན་རྒྱག་ཅི་ཐུབ་དང་། ཕྱོགས་གཅིག་
ནས་ཆང་འཐུང་གི་འཁྱོར་འགྲོས་ལྟར་ཚིག་ལྷུག་རྣམས་ གཅོད་དགོས་ སར་མི་ གཅོད།
གཅོད་མི་དགོས་ས་དང་མི་འོས་སར་དུམ་བུ་དུམ་བུར་བཅད་གཏུབ་བྱས་ནས་བསྒྲིགས་པ་
ཞིག་ལ་སྔོན་ཐོན་གྱི་ཁྱད་ཆོས་ཤིག་ཏུ་མཐོང་ནས་སྤེལ་བ་ནི་བོད་ཀྱི་རིག་གནས་འཕེལ་
རྟགས་ཡིན་མིན་ཐག་གཅོད་དཀའོ། །བོད་སྐད་ཀྱི་སྡེབ་སྦྱོར་བྱེད་སྟངས་ཕྱོགས་མཚོན་
ཙམ་ཞིག་ཁོ་བོས་གྱ་དགུ་ལོའི《མཚོ་སྔོན་སློབ་གསོ》དེབ་གཉིས་པར་བཀོད་ཡོད་པས།
བོད་ཀྱི་ཚིགས་བཅད་སྡེབ་ཚུལ་སློབ་འདོད་པ་རྣམས་དེར་བལྟས་ན་ཆོག འདིར་སྡེབ་
སྦྱོར་ཉམས་པའི་སྐྱོན་རྩ་བའི་དཔེར་བརྗོད་དེའི་སྟེང་ནས་ཤེས་ཐུབ་པས། དེ་འདིར་
བཀོད་པ་ནི། །
ཟླ་བའི་འོད་ཟེར་རབ་བསིལ་བས་རེག(ཡི་གེ་ཉུང་བ)
ས་ཧཱ་ཀཱ་རའི་ལོ་འདབ་གསར་བ་རྣམས་སྣུམ( ཡི་གེ་མང་བ)ལྟ་བུའོ། །
དེང་སང་གི་སྙན་ཚིག་ལ་དཔེར་ན། །
རྐང་ལམ་ཕྲ། (ཕོ་འདོད་ཆགས་ཅན་ཞིག་གི་མིང་ལོས་ཡིན)
མོ་ལ་བགྲོད་བགྲོད་ནས། (ཚིག་འདི་ལ་འདང་བརྒྱབ་ན་རྒོད་བྲོ)
རྗེས་ཡང་དམར་ཁྲག་གིས་གཡོགས། (ཁྲག་དེ་གང་ནས་བྱུང་བོད་སྐད་ལ་ཁྲག་
དམར་ཟེར་དགོས)།
406



རྒྱབ་ཏུ་ཕ་བོང་ལྟ་བུའི་ཁུར། །
མུན་ནག་རྨོངས་དད་གདུག་རྩུབ་ལོ་རྒྱུས།
ཕྱག་ལུད་ཀྱི་སྒམ་ནང་དུ་གཡུགས་ཞོགས། །
ཁྱིས་ཡང་མི་ཟ་བ་དེ། ལྟ་བུའོ། །
གལ་ཏེ་ཚིག་རིང་ཐུང་མི་མཉམ་པའི་རྩོམ་དེ་འདྲ་འབྲི་བའི་དབང་དུ་བྱས་ན་ཡང་།
མ་མཐའ་བོད་སྐད་བོད་ཡིག་གི་བརྡ་དག་རྣམ་བཞག་དང་མི་འགལ་ཞིང་དོན་སྟོན་པའི་
ནུས་པ་ཡོད་པ་ཞིག་ཡིན་དགོས་ཏེ། འདྲེ་སྐད་ལྟར་ལབ་པས་སྙན་ཚིག་ཏུ་གཏན་མི་
འགྱུར་རོ། །
དགུ་པ། མཚམས་སྦྱོར་ཉམས་པའི་སྐྱོན་ནི། རྩ་བར། བསྡུས་པ་་་
བརྗོད་པར་མི་འདོད་ཅེས། ཚིག་ལ་མཚམས་སྦྱོར་མེད་པ་དང༌། ཡ་ཕྱིས་ལ་སོགས་རྒྱུ་
མེད་པ། དེ་ནི་མཚམས་སྦྱོར་བྲལ་ཞེས་བསྟན། ཞེས་བྱུང་། དོན་ནི་མིང་སྔ་ཕྱི་དང་།
ཚིག་སྔ་ཕྱི་ལྷན་དུ་སྦྱོར་བའི་ཚེ། སྔ་ཕྱིའི་སྒྲ་དོན་དང་མཐུན་པའི་མཚམས་སྦྱོར་བྱེད་
ལུགས་སྐད་ཡིག་རང་རང་གི་སྟེང་ན་གོམས་པའི་ངེས་སྲོལ་ཞིག་ཡོད་པ་ཡིན་ལ། སྐད་
ཡིག་གང་བཀོལ་ན་ཡང་བཀོལ་རྒྱུའི་སྐད་ཡིག་དེའི་གཏན་ཆགས་ངེས་སྲོལ་དེ་ལ་བསྟུན་
དགོས་པས། གལ་ཏེ་ཁོ་བོ་ཚིག་སྔ་ཕྱི་ལྷན་གཅིག་ཏུ་སྡུད་པའི་མཚམས་སྦྱོར་བྱེད་པར་མི་
འདོད་དོ་ཞེས་མིང་ཚིག་སྔ་ཕྱི་ལྷན་གཅིག་ཏུ་སྦྱོར་དགོས་པ་རྣམས་མ་སྦྱར་བས་མཚམས་
སྦྱོར་མེད་པ་དང་། ཨེ་ཨ་ཡའོ་ཆོ་གས་ཡ་ཕྱིས་དགོས་པ་སོགས་དམིགས་བསལ་བྱེད་པའི་
རྒྱུ་མཚན་མེད་པར་མ་ཕྱིས་པར་མིང་ཚིག་རང་སོར་བཞག་ཅིང་མཚམས་སྦྱོར་མི་བྱེད་པ་ནི་
མཚམས་སྦྱོར་བྲལ་བའི་སྐྱོན་དུ་གྱུར་པ་ཡིན། ཞེས་པ་རེད། བོད་སྐད་ལ་རྒྱ་གར་སྐད་
ལྟར་དབྱངས་གསལ་མཚམས་སྦྱོར་བྱེད་ལུགས་དེ་འདྲ་བ་མེད་ཀྱང་། སྤྱིར་མཚམས་སྦྱོར་
བྱེད་ལུགས་ཀྱི་ངེས་སྲོལ་མེད་པ་མིན་ཏེ། དེ་མེད་ན་མིང་རྐྱང་ཐ་དད་པ་དང་ཚིག་ཐ་
དད་པ་རྣམས་དོན་སོ་སོར་གནས་པས། སྔ་ཕྱི་འབྲེལ་ཆགས་པའི་ཚིག་གི་རྒྱུན་གཅིག་ཏུ་
འབྲེལ་བར་མི་ནུས་ཤིང་། དོན་གྱི་འབྲེལ་བ་ཡང་ངེས་མི་ནུས་པའི་ཕྱིར། བོད་སྐད་ཀྱི་
བརྡ་དང་ཐ་སྙད་རྗོད་བྱེད་ཀྱི་ངག་གི་ཕྲེང་བར་སྤེལ་བའི་ཚེ་སྔ་ཕྱི་འབྲེལ་ཆགས་པར་
མཚམས་སྦྱོར་བྱེད་ལུགས་ངེས་པར་ཤེས་དགོས་ལ། དེ་ཡང་སྡུད་ཚིག་བྱེད་ཚུལ་དང་
རྣམ་དབྱེ་དང་ཕྲད་སྦྱོར་ཚུལ་ཚང་མ་མཚམས་སྦྱོར་གྱི་ཁོངས་སུ་གཏོགས་པ་ཡིན་པས་མིང་
སྔ་ཕྱི་དང་ཚིག་ཕན་ཚུན་ལྷན་གཅིག་ཏུ་སྦྱོར་བའི་ཚེ་ཇི་ལྟར་སྦྱར་བ་ཡིན། བསྡུ་ཚིག་སྐད་
ཀྱི་གོམས་སྲོལ་དང་མཐུན་མི་མཐུན། རྣམ་དབྱེ་ཚིག་ཕྲད་བསྡུ་རུང་མི་རུང༌། བསྡུས་
407



，
ན་དོན་ལ་གནོད་པ་ཡོད་མེད། བར་ན་རྣམ་དབྱེ་དང་ཚིག་ཕྲད་ཡོད་མེད། དོན་འདྲ་
མི་འདྲ་སོགས་ཀྱི་ཁྱད་པར་ཕྲ་ཞིབ་ཀྱི་གོ་བ་བླངས་ནས་གཟབ་ནན་བྱེད་དགོས་ཏེ། རྩོད་
འཆད་རྩོམ་ལ་ མི་ འཁྲུལ་ བར་ སྒྲུབ་ པ་ དང་ དེའི་ སྟེང་ ནས་ ཁྱད་ ཆོས་ ཐོན་ དགོས་ པས།
འོལ་ཚོད་བྱེད་ག་ལ་རུང་སྟེ་གཏན་མི་རུང་ངོ༌། །འདིའི་རྩ་བའི་དཔེར་བརྗོད་བོད་འགྱུར་
སྟེང་མཚམས་སྦྱོར་ཉམས་སྐྱོན་ཇི་བཞིན་ཐོན་མེད་ཅིང་བོད་སྐད་ཀྱི་མཚམས་སྦྱོར་ལུགས་
དང་མཐུན་པར་མཚམས་སྦྱོར་ཉམས་པའི་དཔེར་བརྗོད་ན། །
དཔྱིད་ཀ་དུས་ཀྱི་ཉི་མ་འོད་དྲོ ( དཔྱིད་དུས་ཉི་འོད་དྲོའམ། དཔྱིད་ཀའི་དུས་ཀྱི་
ཉི་འོད་དྲོ)། དད་པ་བརྩོན་པ་དྲན་ཤེས་བརྟེན་པ་གལ ( དད་བརྩོན་དྲན་ཤེས་བསྟེན་
པ་གལ)། བློ་རབ་བློ་འབྲིང་བློ་ཐ་མ་གསུམ (བློ་རབ་འབྲིང་ཐ་གསུམ)། ཆོས་གང་
ཟག་གི་བདག་དེ་ཉིད(ཆོས་དང་གང་ཟག་གི་བདག་གི་དེ་ཉིད)། པདྨཡི་ཟེའུ་འབྲུ་
སྦྲང་རྩི་འཁྱིལ(པདྨའི་ཟེའུ་འབྲུར་སྦྲང་རྩི་འཁྱིལ)། ང་ཁྱོད་སྙིང་གཏམ་བཤད (སུས་
སུ་ལ་བཤད་པ་མི་ཤེས)། ནམ་མཁའ་མེ་ཏོག་ཆུ་རྦ་རླབས( ནམ་མཁའི་མེ་ཏོག་ཆུའི་རྦ་
རླབས)། བླ་མ་སློབ་མ་གདམས་པ་བསྩལ(བླ་མས་སློབ་མར་གདམས་པ་བསྩལ)།
ཉིན་རེ་བྱ་བ་ཡི་གེ་འབྲི (ཉིན་རེའི་བྱ་བ་ཡི་གེར་འབྲི)། ཕྱི་དྲོ་དུས་སུ་ལྷ་ས་ཐོན (ཕྱི་
དྲོའི་དུས་སུ་ལྷ་སར་ཐོན)སོགས་ལྟ་བུའོ། ། འདིའི་དམིགས་བསལ་ནི་ཚིག་རང་རང་གི་
བབ་དང་བསྟུན་པ་དང་། དོན་གྱི་སྟེང་དུ་གནོད་པ་མེད་ན། མཚམས་སྦྱོར་གྱི་སྒྲ་ཡོད་
མེད་ཇི་ལྟར་ཡང་སྐྱོན་དུ་མི་འགྱུར་རོ། ། །
བཅུ་པ། དོན་སྐྱོན་འགལ་བ་དྲུག་ལས།།
་ དང་པོ། ཡུལ་དང་འགལ་བའི་སྐྱོན་ནི་རྩོམ་གྱི་ནང་དུ་བྲིས་པའི་ས་ཆ་ཡུལ་ཕྱོགས་
དང་དེའི་གནས་ཚུལ་མི་མཐུན་པས་རྩོམ་སྐྱོན་དུ་གྱུར་པ་སྟེ། རྩ་བའི་དཔེར་བརྗོད་ནི།
ག་བུར་རྐང་འཐུང་ལ་རེག་པའི། ། མ་ལ་ཡ་རླུང་དྲི་བཟང་ཅན། །(རི་བོ་མ་ལ་ཡར་ག་
བུར་གྱི་ཤིང་མེད་པས། ཚིག་འདི་ཡུལ་གྱི་གནས་ཚུལ་དང་འགལ་བའོ） ཀ་ལིང་ཀ་ཡི་
ནགས་སྐྱེས་པའི། གླང་བོ་དག་ནི་རི་དྭགས་རིགས། །(ཀ་ལིང་ཀ་ན་ཁྱིམ་གྱིས་གསོས་
པའི་གླང་བོ་ལས་མེད་པས་རི་དྭགས་ཞེས་འགལ)ཙོ་ལ་ཀ་ཝེ་རི་ངོགས་ལ། །ཨ་ག་རུ་ནི་
ནག་པོའི་སྔོ། །(ཙོ་ལ་ཀ་ཝེ་རི་ན་ཤིང་ཨ་ཀ་རུ་མེད། ཨར་ནག་སྔོ་མེར་སྐྱེས་ཞེས་རྫུན་དུ་
གྱུར་རོ) ཡང་དཔེར་ན། གངས་རིའི་སུལ་དུ་རྨ་བྱས་གར་འཁྲབ། རྩྭ་ཐང་དུ་ཨ་མྲའི་
འབྲས་བུ་སྨིན། རྒྱུ་མཚོའི་ཁ་ན་འབྲོང་གཡག་རྒྱུག བྱེ་མའི་ནང་ན་སྤྲེའུ་མང་། ལྟ་
བུའོ། །དེས་མཚོན་པའི་སྣང་ཚུལ་དང་གནས་ཚུལ་གང་བྲིས་ཀྱང༌། བྲི་བྱའི་ཡུལ་དེའི་
408



གནས་ཚུལ་དང་མ་མཐུན་ན་ཡུལ་འགལ་གྱི་སྐྱོན་དུ་གྱུར་པ་ཡིན། །
གཉིས་པ། དུས་འགལ་གྱི་སྐྱོན་ནི། སྤྱིར་བཏང་གི་དུས་བཞིའི་གནམ་རྩ་དང་
འགལ་བ་ཙམ་མིན་ལ། སེམས་ ཅན་གྱི་བསམ་པ་ ལྟ་སྤྱོད། འཚོ་བའི་ ལམ་ལུགས།
གོས་རྒྱན། ཟ་འཐུང་སྡོད་ཁང་། ཅ་ལག འཁོར་ཡུལ་རི་རྭ་བ་མཁར་གྲོང་ཚོང་ཟོག་
སོགས་མདོར་ན་སེམས་ལྡན་སེམས་མེད་ཀྱི་དངོས་པོ་གང་གི་སྟེང་ན་ཡང་དུས་རབས་དང་
ལོ་ཟླའི་ཁྱད་ཆོས་ཤིག་ཡོད་པ་ཡིན་པས། རྩོམ་གྱི་ནང་དུ་དུས་ཀྱི་ཁྱད་ཆོས་དེ་མཚོན་
དགོས་པ་ཡིན། དུས་འགལ་ལ་པདྨ་ཅན་ནི་མཚན་མོ་རྒྱས( པདྨ་ཅན་ནི་ཉི་མའི་མིང)།
ཉིན་པར་ཀུ་མུད་ལྡན་པ་གསལ། (ཀུ་མུད་ལྡན་པ་ནི་ཟླ་བའི་མིང་)ལྟ་བུ་སོགས་ཉིན་
མཚན་དང་དུས་བཞིའི་གནས་ཚུལ་འགལ་བ་ཙམ་ལ་གོ་ན་ ཁྱབ་ཆུང་ངོ༌། ། དཔེར་ན།
གློག་བརྙན་ནང་དུ་འཇིག་རྟེན་རྙིང་བའི་དཔོན་པོ་དང་ཕྱུག་པོ་སོགས་ལ་དེང་དུས་ཀྱི་ཁང་
བ་དང་ཅ་ལག་ཡོད་པ་དང༌། གསར་དུ་ཐོན་པའི་མོ་གསར་སྡོད་པ་སོགས་དུས་འགལ་གྱི་
སྐྱོན་ཆེན་པོར་སྣང་། དཔེར་ན་སྲོང་བཙན་སྒམ་པོ་མོ་ཊར་བསྡད་ནས་རྒྱལ་ཁམས་སིལ་
མ་གཅིག་བསྡུས་བྱས་པ་དང་། ཆོས་རྒྱལ་འཕགས་པ་ལྕགས་བྱར་བཞུགས་ནས་པེ་ཅིང་
དུ་བསྐྱོད་པ་དང་། རིག་གནས་གསར་བརྗེའི་སྔོན་གྱི་ཞིང་པ་རྣམས་ཀྱིས་སྒེར་ཚོང་བྱེད་
པ་དང༌། དེའི་དུས་ཀྱི་རྒྱ་མོ་རྣམས་ཆུ་རྐྱལ་གྱི་གོས་ལག་མཐིལ་ཙམ་པ་གོན་ནས་འཁྲབ་
སྟེགས་སྟེང་དུ་རྐང་རྒྱུངས་ལག་རྒྱུངས་བྱེད་པ་ལྟ་བུ་གློག་བརྙན་ནང་དུ་བྱུང་ན་རྒོད་བྲོ་བའི་
རྒྱུ་ལས་མེད་པས། དུས་འགལ་གྱི་སྐྱོན་ལ་མཉམ་འཇོག་བྱེད་དགོས་པ་ཆེས་མང་བར་
སྣང་ངོ༌། །
གསུམ་པ། སྒྱུ་རྩལ་དང་འགལ་བ་ནི། མི་རིགས་རང་རང་གི་སྒྱུ་རྩལ་གྱི་ཁྱད་
ཆོས་དང་འགལ་བ་སྟེ། དཔེར་ན་བོད་ཀྱི་སྒྱུ་རྩལ་གྱི་ཁྱད་ཆོས་མཚོན་པའི་སྐབས། གླུ་
གར་རོལ་མོ་གོས་རྒྱན་ཆ་ལུགས། གནས་ཁང་ཅ་ལག ནང་གི་བསམ་པ། ཕྱི་ཡི་ལྟ་
སྤྱོད། མི་ཕན་ཚུན་བར་གྱི་འབྲེལ་བ་སོགས་སྒོ་ཀུན་ནས་བོད་ཀྱི་རིག་གནས་ཀྱི་ཁྱད་ཆོས་
དང་མཐུན་པ་ཞིག་ཡིན་དགོས་ལ། དེ་དང་མ་མཐུན་ན་སྒྱུ་རྩལ་དང་འགལ་བའི་སྐྱོན་དུ་
གྱུར་པ་ཡིན། དེང་སང་བོད་ཀྱི་སྒྱུ་རྩལ་ནང་དུ་ཡང་བོད་ཀྱི་རིག་གནས་ཀྱི་ཁྱད་ཆོས་མི་
ཤེས་པ་སྐོར་ཅིག་གིས་མི་རིགས་གཞན་དང་གཞན་གྱི་དེ་རིགས་ལ་ལད་མོ་བྱས་ནས་ལེགས་
བཅོས་བྱས་པ་ཡིན་ཟེར་ནས་ནང་དུ་སླད་གང་མང་བཙུག་པ་ནི་སྒྱུ་རྩལ་གྱི་ཁྱད་ཆོས་ཉམས་
པར་བྱེད་པའི་བདུད་ཀྱི་ལས་སུ་གཏོགས་པས་དོགས་གཟོན་བྱེད་པ་ཤིན་ཏུ་གལ་ཆེའོ། །སྒྱུ་
རྩལ་དང་འགལ་བའི་དཔེར་བརྗོད་ན། དར་ཟབ་ཤམ་ཐབ་གྱོན་པའི་གླིང་སེང་ཆེན། །
ལྡེམ་ལྡེམ་ངང་བའི་འགྲོས་ཀྱིས་གླུ་དབྱངས་ལེན། །འབྲུག་མོས་རྣོ་ངར་འབུམ་ལྡན་གྱི་
409



འཕྱར་བས། ། ཧོར་གྱི་ཤན་པའི་དམག་ཚོགས་སྐྲག་ནས་བྲོས། །རོ་ལྟར་སྐྲ་ཤིགས་རྒྱ་མོ་
བོད་ལྭ་ཅན། །བོད་ཀྱི་བྲོ་གར་ཏི་ཟི་ཁཱ ལ་དགའ། ། ཤཱཀྱའི་དགེ་སློང་རལ་གྲིའི་རྩལ་ལ་
མཁས། །མར་ཁེ་སི་ཡི་ལག་ཏུ་བགྲང་ཕྲེང་འཛིན། །ལྟ་བུའོ།
བཞི་པ། འཇིག་རྟེན་དང་འགལ་བ་ནི། རྩ་བར། འབྱུང་བོ་རྒྱུ་དང་མི་རྒྱུ་
བའི། །འཇུག་པ་འཇིག་རྟེན་མིང་ཅན་ནོ། །ཞེས་པ་ལྟར། འབྱུང་བོ་རྒྱུ་བ་ནི་སྲོག་ལྡན་
སེམས་ཅན་དང་། མི་རྒྱུ་བ་ནི་སྲོག་མེད་བེམ་པོའི་དངོས་པོ་སྟེ། དེས་མཚོན་པའི་
འཇིག་རྟེན་གྱི་དངོས་པོའི་གནས་ཚུལ་ཐམས་ཅད་དེ། དེ་དག་དང་འགལ་བར་བརྗོད་
ན་འཇིག་རྟེན་དང་འགལ་བའི་སྐྱོན་དུ་གྱུར་པ་ཡིན། དེ་ཡང་མི་རིགས་སོ་སོའི་ཡུལ་སྲོལ་
གོམས་འདྲིས། ཆོས་ལུགས་དད་པ། རྒྱལ་ཁབ་ཀྱི་སྲིད་ལུགས་སྲིད་ཁྲིམས་སོགས་ཀྱང་
འཇིག་རྟེན་གྱི་ཁོངས་སུ་གཏོགས་ཏེ་དེ་དག་དང་འགལ་བར་བརྗོད་ན། རྩོམ་པ་པོ་ལ་
ཉེན་ཁ་ཡོད་པ་དང༌། ས་ཆ་དང་མི་རིགས་ཀྱི་བར་དུ་འཁོན་འཛིན་རྩོད་ལང་སོགས་ཀྱང་
འབྱུང་སྲིད་པས་ཁ་ལག་རྒྱ་ཡན་དུ་གཏོང་མི་རུང་ངོ༌། །འདིའི་རྩ་བའི་དཔེར་བརྗོད་ནི།
གླང་བོ་དག་ནི་རལ་བ་གཡོ། ། རྟ་ཡི་རྭ་ནི་རྣོ་བ་ཡིན། ། ཨེརནྡ(སྨྱུག་མ)འདི་སྙིང་བོ་
ལྗི། །སེང་ལྡང་ལྗོན་པ་སྙིང་པོ་མེད། །ཅེས་ཕྱིན་ཅི་ལོག་ཏུ་སྨྲས་པ་ཞིག་གོ །ཡང་དཔེར་
ན། ཕོ་རོག་འདབ་ལྟར་སྔོ་བའི་རྩྭ་ཐང་དུ། ། ཤུག་པའི་མེ་ཏོག་གསེར་གྱི་མདངས་ལ་
འགྲན། ། རྩྭ་གཟན་སྤྱང་ཁུ་ལུག་གི་གྲོགས་པོ་ཞེས། ། ཧ་པ་མི་སྐད་སྨྲ་མཁན་དེ་ལྟར་་་་
ཟེར། །ལྟ་བུའོ། །
ལྔ་པ། ལུང་དང་འགལ་བ་ཞེས་པའི་ལུང་ནི། འཇིག་རྟེན་ན་གྲགས་ཤིང་དར་
བའི་རིག་གནས་ཀྱི་བཤད་སྲོལ་ལམ། མི་རྣམས་ཀྱིས་ཡིད་ཆེས་ཚད་མར་འཛིན་པའི་
མཁས་པའི་བཀའ་གཏམ་མམ་བཀའ་ལུང་སྟེ། དེ་ཡང་རྩོམ་གྱི་བརྗོད་བྱ་གང་ལ་གཞིར་
བཟུང་བ་ཡིན་ན། དེའི་ཕྱོགས་ཀྱི་བསྟན་བཅོས་གཞུང་ལུགས་དང་འགལ་མི་རུང་བའི་
དོན་ཏེ། དཔེར་ན་སངས་རྒྱས་ཆོས་ལུགས་ཀྱི་བརྗོད་བྱ་སྟོན་པའི་ཚེ་རྒྱལ་བའི་གསུང་
རབ་ཀྱི་དགོངས་པ་དང་འགལ་མི་རུང་ཞིང་འགལ་ན་སྒྲོ་སྐུར་གང་རུང་དུ་འགྱུར་བ་དང་།
མར་ལེ་རིང་ལུགས་བརྗོད་པའི་ཚེ་དེའི་ལྟ་བའི་འགངས་དང་འགལ་མི་རུང་བ་ལྟ་བུ་ཡིན་ཏེ་
མིན་ན་གཅིག་གི་གཞུང་ལུགས་དང་འགལ་ན་གཞན་ཞིག་གི་དེ་དང་ངང་གིས་མཐུན་པ་
དང་། གཅིག་གི་གཞུང་ལུགས་ཀྱི་ལྟ་བ་དང་མཐུན་ན། གཞན་གྱི་དེ་དང་འགལ་བ་ལྟ་
བུ་སོགས་ལུང་འགལ་གྱི་སྐྱོན་དེ་ནམ་ཡང་སྤོང་བར་མི་ནུས་ལ། སངས་རྒྱས་ཆོས་ལུགས་
ཕྱོགས་ཀྱི་བརྗོད་བྱ་ཡིན་ན་ཡང་། མདོ་སྔགས་གཞུང་ལུགས་རྒྱ་མཚོའི་ཕ་རོལ་ཏུ་ཕྱིན་པ་
ཞིག་མིན་ན་བརྩམས་ཆོས་ནང་དུ་ལུང་རིགས་དང་འགལ་བའི་སྐྱོན་མེད་པ་ཞིག་ཆེས་
་ 410



དཀའ་བ་ཡིན། དེས་ན་རྩོམ་འབྲི་མཁན་རྣམས་ཀྱིས་ཕྱོགས་གང་འབྲི་བར་འདོད་ན་
དེའི་ཕྱོགས་ཀྱི་གཞུང་ལུགས་ཤེས་བྱ་ལ་མཁས་པར་བྱེད་པ་དང༌། མི་ཤེས་པའི་གནས་
ཚུལ་མི་བཤད་མི་འབྲི་བ་དང་། ཅི་ཙམ་ཤེས་ན་དེ་ཙམ་ཞིག་ལས་ཧམ་ཚོད་མི་བྱེད་པ་སྟེ།
དེ་ལྟར་བྱས་ན་རང་གི་མཚང་མི་སྟོན་ཅིང་གཞན་ལ་རྫུན་བཤད་པའི་ཉེས་པ་ཡང་མི་འབྱུང་
བའི་གནད་འདི་ཤེས་དགོས་སོ། །ནང་པ་སངས་རྒྱས་པའི་ལུང་དང་འགལ་བ་དཔེར་ན།
འཇིག་རྟེན་འདི་ན་དགེ་སྡིག་རྒྱུ་འབྲས་མེད། །ཡོད་ན་མི་གསོད་ལག་དམར་དཔོན་པོ་
དང་། །གཡོ་སྒྱུ་ཁྲམ་གསུམ་རྒྱུ་འབྲས་བསྣོགས་པའི་མི། ། ཕྱུག་པོར་འགྱུར་བའི་ཚུལ་འདི་
ག་ ལ་ སྲིད། ། ལྟ་ བུ་ དང་། ཁྲིམས་ལུགས་ ཀྱི་ བཀའ་ལུང་ དང་ འགལ་ བ་ དཔེར་ན།
གཉོམ་ཆུང་གིས་བདེན་པ་བཤད་ཀྱང་རྫུན་ཡིན། །བཙན་པོས་རྫུན་བཤད་ན་ཡང་བདེན་
པ་ཡིན། །སུ་ཡི་ལག་ན་དབང་དང་སྟོབས་ཡོད་ན། །བདེན་པའི་གཡོག་མོ་དེ་ཡི་རྗེས་སུ་
འབྲང་། །ལྟ་བུའོ། །
དྲུག་པ། རིགས་པ་དང་འགལ་བ་ཞེས་པའི་རིགས་པ་ནི་རྒྱུ་མཚན་དང་གཏན་
ཚིགས་ཀྱི་དོན་ཏེ། རིགས་པ་ནི་ལུང་དང་མི་འདྲ་བར་དངོས་པོའི་གནས་ལུགས་ཀྱི་སྟེང་
ནས་ཤེས་དགོས་པ་ཞིག་ཡིན་པས། རྒྱུ་མཚན་གནས་ལུགས་དང་མཐུན་པ་ཞིག་ཡིན་ན།
མི་སུས་ཀྱང་ཁས་མི་ལེན་ཐབས་མེད་ཅིག་ཡིན་པས། ལུང་རིགས་གཉིས་ཀྱི་ནང་ནས་
རིགས་པ་དབང་བཙན་ཟེར་བ་ཡིན་ལ། རིགས་པ་ལས་གྲུབ་མཐའ་ཆོས་ལུགས་སྲིད་
ལུགས་སོགས་ཀྱི་ཁྱད་པར་ཡོད་པ་མིན་ནོ། །དཔེར་ན། འབྲས་བུ་ཡོད་ན་རྒྱུ་ཡོད་པ་
དང༌།། རྒྱུ་ཚང་ན་འབྲས་བུ་འབྱུང་སྲིད་པ་མི་སུས་ཀྱང་ཁས་ལེན་དགོས་པ་ལྟ་བུ་ཡིན།
རིགས་པ་དང་མི་འགལ་པ་ལ་མངོན་སུམ་དང་མི་འགལ་བ་དང༌། རྗེས་དཔག་གི་རང་
བཞིན་དང་མི་འགལ་བ་ཞིག་དགོས། མངོན་སུམ་ཞེས་པ་མིག་གིས་མཐོང་བ་དང་།
རྣ་བས་ཐོས་པ་ལྟ་བུའི་མངོན་སུམ་མྱོང་གྲུབ་གྱིས་ཤེས་པའི་དོན་ཡིན་ལ། རྗེས་དཔག་
ཅེས་པ་དངོས་པོའི་རང་བཞིན་དང་འབྲེལ་བའི་སྟེང་ནས་བརྟག་དཔྱད་བྱས་ནས་ཤེས་
པའི་དོན་ཡིན། སྤྱིར་སྙན་ངག་གི་ནང་དོན་དངོས་པོའི་གནས་ལུགས་དང་མཐུན་དགོས་
བའི་ངེས་པ་མེད། དཔེར་ན་ཕུལ་བྱུང༌། རབ་རྟོག བསྙོན་དོར་གྱི་རྒྱུན་སོགས་
དངོས་པོའི་གནས་ལུགས་དང་མི་མཐུན་པ་ཁྱད་ཆོས་སུ་བྱེད་དགོས་པ་ལྟ་བུ་ཡིན། འོན་
ཀྱང་རྩོམ་གྱི་ནང་དུ། གལ་ཏེ་དོན་དེ་ལ་ངེས་ཤེས་བསྐྱེད་ཕྱིར། རྒྱུ་མཚན་ཞིག་བརྗོད་
དགོས་ན། གང་བཀོད་པའི་རྒྱུ་མཚན་དེ་མངོན་སུམ་དང་རྗེས་དཔག་གི་རང་བཞིན་
དང་མི་འགལ་བ་ཞིག་ཡིན་དགོས་པའི་དོན་ཡིན། དེ་མིན་ན་བརྗོད་བྱ་ཐམས་ཅད་
རིགས་པ་དང་མི་འགལ་བ་ཞིག་དགོས་ན་སྒྱུ་རྩལ་གྱི་ཉམས་དང་ལྡན་པའི་རྩོམ་རིགས་སྙན་
411



ཚིག་ཐམས་ཅད་ལ་སྐྱོན་དེ་མེད་མི་སྲིད་པའི་ཕྱིར་རོ། ། རིགས་པ་དང་འགལ་བ་དཔེར་
བརྗོད་ན། ཡོད་མེད་གང་ཡང་མིན་པའི་ཡོད་པ་ཞིག ། དབུ་མའི་སློབ་དཔོན་རྣམས་
ཀྱིས་མ་རྙེད་ཀྱང༌། །ཁོ་བོ་ལོ་གསུམ་མུན་སྒོམ་བྱས་པའི་མཐུས། །མངོན་སུམ་གསལ་ལེར་
མཐོང་ཞིང་ངེས་ཤེས་རྙེད། ། ཅེས་པ་ལྟ་བུ་དང༌། ཡང་། དཔེར་ན། སྐྱེ་བ་སྔ་ཕྱི་
མིག་གིས་མ་མཐོང་ཕྱིར། །ཡོད་པར་ཁོ་བོ་ཅག་གིས་ཁས་མི་ལེན། །འོན་ཀྱང་སྒྲ་ནི་མིག་
གིས་མ་མཐོང་ཡང་། །མེད་ཅེས་བསྙོན་འདིང་བྱས་ན་བཞད་གད་རྒྱུ། །ལྟ་བུའོ། །
གོང་བཤད་འགལ་བ་དྲུག་ཀྱང༌། སྤྱིར་བཏང་བ་ལ་དམིགས་ཀྱིས་བསལ། ཞེས་
པ་ལྟར། སྤྱིར་བཏང་དང་དམིགས་བསལ་གྱི་ཁྱད་པར་འབྱེད་དགོས་ཏེ། དཔེར་ན།
སྤྱིར་བཏང་དགུན་དུས་མེ་ཏོག་མི་འགད་ཀྱང་། ངན་བལྟས་སོགས་སུ་སྐབས་འགར་
སྲིད་པ་ལྟ་བུ་དང་། འབྲི་གཡག་ལྷོ་ཕྱོགས་རྒྱ་མཚོའི་མཐའ་ལྟ་བུའི་དྲོ་སར་སྤྱིར་མེད་
ཀྱང་། སྤྱན་གཟིགས་རྭ་བར་ཡོད་པ་ལྟ་བུ་དང༌། གེ་སར་རྒྱལ་བོས་རྒྱུ་སེར་གྱི་དམག་
ལྭ་གྱོན་པ་སྒྱུ་རྩལ་དང་སྤྱིར་འགལ་ཡང༌། ཆེད་དུ་མི་སྲིད་པ་ཞིག་བཅོས་ནས་ཟུར་ཟ་
དང་བཞད་གད་སློང་ཕྱིར་ཡིན་ན་མི་འགལ་བ་དང༌། སྤྱིར་བཏང་རྟ་ལ་རྭ་ཅོ་མེད་ཀྱང་
རྭ་ཅོ་ཅན་གྱི་རྟ་ཡོད་པ་མི་འགལ་བ་དང༌། དེ་བཞིན་དུ་ལུང་དང་རིགས་པར་འགལ་བ་
ཡང་། རྒྱུ་མཚན་གཞན་ཞིག་ལ་བསམ་ནས་ཆེད་དུ་བྱས་པ་ཡིན་ན་མི་འགལ་བ་ལྟ་བུ་
སོགས་སྤྱིར་བཏང་དམིགས་བསལ་གྱི་ཁྱད་པར་ཕྱེ་ནས་སྒྲ་དོན་གྱི་ཉམས་ངོ་མཚར་རྨད་དུ་
བྱུང་བ་ཞིག་ཐོན་ཕྱིར་རྣམ་དཔྱོད་ཀྱི་འོད་སྣང་ཕྱོགས་ཀུན་ཏུ་ཁྱབ་པ་ཞིག་ཅིས་ཀྱང་འབད་
དགོས་སོ། །
སྨྲས་པ།
ཉིན་མཚན་ཕྱེད་དང་རིལ་བོ་གོ་བཟློག་པའི། །
གླིང་དང་གླིང་ཕྲན་གཞན་གྱི་མཁས་པ་རྣམས། །
བསྟོད་བསྔགས་ལྷ་ཡི་མེ་ཏོག་ཆར་འབེབས་པའི། །
གངས་ཅན་སྐད་རིག་སྙིང་སྡུག་བུ་མོ་འདིའི། །
སྐུ་ཡི་མཚར་སྡུག་བདུད་ཀྱིས་མི་འཕྲོག་ཅིང༌། །
གསུང་གི་གདངས་སྙན་ནད་ཀྱིས་མི་འགག་པ། །
ཐུགས་ཀྱི་དྭངས་གསལ་རྡུལ་གྱིས་མི་སྒྲིབ་པར། །
དཀྱུས་རིང་སྤྱན་ལྡན་ཀུན་གྱིས་འབད་པར་སྨོན། །
412



ཚད་མ་རིག་པ་རྨོངས་དད་ཀྱི་ཆ་ལག་
ཡིན་མིན་བཤད་པ།
ཉེ་ལམ་ལོ་དུ་མའི་རིང་འདིར་ཏང་གི་མི་རིགས་སྲིད་ཇུས་ཡང་དག་དངོས་འབེབས་
བྱས་པར་བརྟེན། བོད་ཀྱི་སྐད་ཡིག་རིག་གནས་ཉམས་གསོ་དང་གོང་འཕེལ་དགའ་ཙམ་
བྱུང་ཞིང་། བོད་ཀྱི་སྐད་ཡིག་སློབ་སྦྱོང་བྱེད་པའི་སློབ་གྲྭ་མཐོ་རིམ་མང་ཤོས་བོད་ཀྱི་སྐད་
ཡིག་སུམ་རྟགས་སྙན་ངག་རྩོམ་རིག་ལོ་རྒྱུས་སྐར་རྩིས་སོགས་གཞི་རྩའི་ཤེས་བྱའི་གྲལ་དུ་
བཞག་ནས་སློབ་ཁྲིད་བཙུགས་ཤིང་། ཚད་མ་རིག་པ་ཡང་ཤིན་ཏུ་གལ་ཆེ་ཞིང་མེད་དུ་མི་
རུང་བའི་ཤེས་བྱའི་ཆ་ལག་ཅིག་ཏུ་བརྩིས་ནས་གཞི་རྩའི་ཤེས་བྱའི་སློབ་ཁྲིད་ཀྱི་གྲལ་དུ་
བཞག་ནས་དཔེ་ཁྲིད་བྱེད་ཀྱིན་ཡོད་ལ། དེ་ལས་སློབ་གྲྭ་ཆེན་མོའི་སློབ་མ་དང་ཞིབ་
འཇུག་སློབ་མའི་བློ་མིག་ཕྱེ་ཞིང་རིགས་ལམ་ཆགས་ནས་བོད་ཀྱི་སྐད་ཡིག་གི་ཆུ་ཚད་ཇེ་
མཐོར་འགྲོ་བ་ལ་ཕན་ཐོགས་ཆེན་པོ་བྱུང་བ་སྨོས་མ་དགོས་ཤིང་། བོད་སོག་རྒྱུ་གསུམ་
དང་ཇར་པན་སོགས་སུ་ཆེན་པོ་ཐང་གི་རྒྱལ་རབས་ཀྱི་དུས་ནས་ཚད་མའི་གཞུང་གི་འཆད་
ཉན་དར་ཞིང་། དེང་སང་ཕྱི་གླིང་གི་རྒྱལ་ཁབ་མང་པོར་ཡང་དེ་ཉིད་བོད་ཀྱི་རིག་གནས་
ཀྱི་ཉིང་བཅུད་གལ་ཆེན་ཞིག་ཏུ་བརྩིས་ནས་སློབ་སྦྱོང་དང་ཞིབ་འཇུག་བྱེད་ཀྱིན་ཡོད་ལ།
དེ་ལ་སྦྱང་བ་བྱེད་མྱོང་པ་དང༌། མཐའ་ན་རྣར་ཐོས་རགས་ཙམ་ཡོད་ཚུན་ཆད་ཀྱི་མི་སུ་
དང་སུ་ཡིན་ཀྱང་། ཚད་མ་རིག་པ་ཚན་རིག་དང་མི་མཐུན་པའི་རྨོངས་དད་ཀྱི་གཞུང་
ཡིན་སྙམ་པའི་དོགས་པ་སྤུ་ཙམ་ཡང་སྐྱེ་དོགས་མེད་ལ། སྐྱེས་ན་ཡང་རྒོད་བྲོ་བའི་གནས་
ལས་མ་འདས་མོད། དེང་སང་རྒྱ་བོད་ཀྱི་ཚད་མའི་གཞུང་ལ་རྒྱུས་ཡོད་པ་ཕར་ཞོག
ཚད་མ་ཞེས་བའི་མིང་དོན་ཡང་མི་ཤེས་བའི་མཁས་རློམ་ཁ་ཤས་ཀྱིས“ཚད་མ་རིག་པ་
སངས་ རྒྱས་ཆོས་ལུགས་ཀྱི་རྨོངས་དད་ཀྱི་ཆ་ལག་ཡིན”། “ཚན་རིག་དང་ལྟ་བ་མི་
མཐུན”། “སློབ་གྲྭར་དཔེ་ཁྲིད་བྱེད་མི་འོས”ཚུལ་སོགས་ཀྱི་ཐན་སྐད་ཀུ་ཅོ་ཞིག་འདོན་
པར་སྣང་ལ། སྤྱིར་དཀར་ནག་གོ་བཟློག་ཏུ་སྤྱོད་པའི་གཡོན་ཆེས་ངན་ཤན་ཡུན་རིང་དུ་
རྒྱུན་འབྱམས་པ་དང་། ཚན་རིག་རིག་གནས་ཀྱི་ཆུ་ཚད་ཞན་པའི་མི་ཡི་ཁྲོད་དུ་དེ་འདྲའི་
ལོག་སྨྲ་འབྱུང་པ་ལ་ཡ་མཚན་རྒྱུ་མེད་ཅིང་། དགག་པའི་ དགོས་ པ་ཡང་མེད་མོད།
413



དངོས་པོའི་གནས་ཚོད་ལ་བསྙོན་འདིངས་པའི་རྫུན་རླབས་དེ་རིགས་ཡང་དག་ལམ་དུ་
ཞུགས་པའི་བོད་ཀྱི་རིག་གནས་སློབ་གསོ་དང་ཞིབ་འཇུག་ཕྱོགས་ལ་ངན་ཤན་འཇུག་ཉེན་
ཆེ་ཞིང་། དེ་ཡང་དོགས་པ་ཁོང་སློང་ཙམ་མིན་པར་སློབ་གྲྭ་རེ་གཉིས་ཤིག་ལ་དེའི་ངན་
ཤན་ཐེབས་ནས་ཚད་མ་སོགས་ཀྱི་སློབ་ཁྲིད་ཀྱང་རེ་ཞིག་མཚམས་བྱས་པར་ཐོས་ཤིང་།
དེ་རྐྱེན་བྱས་ནས་ངན་སྨྲས་དེ་རིགས་ཀྱི་རྫུན་ཕུགས་གཏོལ་ཕྱིར་དཔྱད་གཏམ་མདོར་་་
བསྡུས་ཤིག་འབྲི་བར་བརྩམས་སོ། །
དེ་ཡང་ཚད་མ་རིག་པ་ཚན་རིག་ཡིན་མིན་དང་རྨོངས་དད་ཀྱི་ཆ་ལག་ཡིན་མིན་གྱི་
ཤན་འབྱེད་པ་ལ། ཐོག་མར་ཚན་རིག་ཅེས་པ་ཇི་འདྲ་ཞིག་དང་། ཚན་རིག་མ་ཡིན་པ་
ཇི་འདྲ་ཞིག་ཡིན་པ་ཤེས་དགོས། དེ་མ་ཤེས་ན་ཚོད་འཛིན་ས་མེད་པས་ཚན་རིག་ཡིན་
མིན་ཟེར་བ་ཡང་རྨོངས་ཞེན་འོལ་ཚོད་ལས་མ་འདས་པས་དེའི་ཚུལ་རགས་ཙམ་བཤད་ན།
དང་པོ་ཚན་རིག་ཅེས་པའི་མིང་དང་། ཚན་རིག་གི་ངོ་བོ། རབ་དབྱེ། ལྟ་
སྤྱོད་བཞི་ལས། མིང་དོན་ནི། དབྱིན་ཇིའིscinnce <ཟེ་ཨིན་ཟི>ཞེས་པ་བོད་
སྐད་དུ། ཚན་རིག་པ་དང་ཚན་རིག་ཏུ་བསྒྱུར་པ་ཡིན་ལ། དེ་ཡང་ཤེས་བྱའམ་དཔྱད་
བྱ་རིགས་དང་ངོ་བོའི་སྒོ་ནས་ཚན་པ་ཚན་པོར་ཕྱེ་ནས་དེའི་རང་བཞིན་བྱེད་ལས་ནུས་པ་
དངོས་པོའི་གནས་ཚོད་དང་མཐུན་པར་གཏན་འབེབས་བྱེད་པའི་རིག་པའི་གཞུང་ལུགས་
ཤིག་གམ་དཔྱོད་སྟངས་ཤིག་གི་དོན་ཡིན། དེའི་ངོ་བོའི་ཆ་ནས་བཤད་ན། རང་ཡུལ་
དུ་གྱུར་པའི་ཤེས་བྱའི་བྱེད་ལས་ནུས་བ་རྒྱུ་འབྲས་ལྟོས་འབྲེལ་སོགས་ལག་ལེན་སྟེང་ནས་
ཞིབ་འཇུག་ངོས་འཛིན་བྱེད་པ་དང༌། རྟོག་པས་ཇི་ལྟར་ངོས་ཟིན་པ་དེ་སླར་ཡང་ལག་
ལེན་བརྒྱུད་ནས་དངོས་པོའི་གནས་ལུགས་ལ་གཏུགས་ཅི་ཐུབ་བྱེད་པ་ཞིག་ཡིན། ལ་
ལས་ཚན་རིག་ཟེར་བ་དེ་མངོན་སུམ་གྱི་སྣང་ཡུལ་ཙམ་ལ་ཡིད་ཆེས་བྱེད་ཅིང་། དེ་ལས་
མངོན་སུམ་ཚད་མ་མ་གཏོགས་རྗེས་དཔག་ཚད་མ་ཡང་ཁས་མི་ལེན་བསམ་ཡོད་ཀྱང་།
དེ་ནི་ཚན་རིག་གི་གནད་མ་རྟོགས་པའི་རྟགས་ཏེ། ཚན་རིག་ནི་རིག་པའི་གཞུང་ལུགས་
ཤིག་ཡིན་པས། དངོས་གཤིས་ཀྱི་རྣམ་གཞག་གཏན་ལ་འབེབས་པ་སྤྱི་མཚན་དང་དོན་
སྤྱིའི་རྟོག་པ་དགོས་པར་མ་ཟད། ཡུལ་དུས་ངོ་བོའི་བསྐལ་དོན་ལྐོག་གྱུར་གྱི་སྐོར་གཏན་
ལ་འབེབས་པ་རྗེས་དཔག་ཚད་མ་ལ་ངེས་པར་བརྟེན་དགོས་པའི་ཕྱིར་དང༌། སྤྱི་ཚོགས་
ཀྱི་མ་འོང་མདུན་ལམ་སོགས་མངོན་སུམ་མ་ཡིན་པའི་ཕྱིར། ཚན་རིག་ལ་ངོ་བོའི་སྒོ་ནས་
དབྱེ་ན། རང༌ བྱུང་ ཚན་ རིག་ དང་། སྤྱི་ ཚོགས་ ཚན་ རིག་ གཉིས་ སུ་ དབྱེ་ ཞིང་།
གྲངས་རིག དངོས་གཤིས། རྫས་འགྱུར། སྐྱེ་དངོས། གནམ་སའི་གནས་ལུགས་
སོགས་རང་བྱུང་ཚན་རིག་དང༌། ལོ་རྒྱུས། སྤྱི་ཚོགས་ལམ་ལུགས། ཆབ་སྲིད་དཔལ་
414



འབྱོར། རྩོམ་རིག་སྐད་ཡིག་ སོགས་སྤྱི་ཚོགས་ཚན་རིག་གི་ཁོངས་སུ་གཏོགས་ཤིང་།
ཆོས་ལུགས་བརྟག་དཔྱད་ཀྱང་སྤྱི་ཚོགས་ཚན་རིག་གི་ཁོངས་སུ་འདུའོ། །ཚན་རིག་གི་ལྟ་
སྤྱོད་གཙོ་བོ་དུས་ནམ་ཡང་དངོས་པོའི་གནས་ཚུལ་ངོ་མ་གཙིགས་འཛིན་བྱེད་པ་དེ་ཡིན།
དེའི་གནད་ཀྱིས་དངོས་པོའི་གནས་ལུགས་དང་འགལ་བའི་གཞུང་ལུགས་དང་། དངོས་
པོའི་གནས་ཚུལ་ངོ་མ་ལ་བརྟག་དཔྱད་མ་བྱས་པར་རང་བློར་ཤར་ཚོད་ཀྱིས་ཡིན་མིན་ཡང་
ལོག་ཐག་གཅོད་བྱེད་པ་དང༌། དངོས་པོའི་ཕྱོགས་གཅིག་རྒྱུ་མཚན་དུ་བཟུང་ནས་་་
དངོས་ པོའི་སྤྱིའི་ རང་ བཞིན་ ཐག་ གཅོད་ པ་ གང་ ཡང་ཚན་རིག་དང་འགལ་ བ་ ཡིན།
དེའི་གནད་ཀྱིས་རིག་པའི་གཞུང་ལུགས་ཤིག་ཚན་རིག་ཡིན་མིན་ཐག་གཅོད་དགོས་ན།
ནང་གི་ལྟ་ཚུལ་དྲན་ཚུལ་ཙམ་ལ་བརྟེན་པ་མིན་པར་གཞུང་དེའི་རང་བཞིན་བྱེད་ལས་ལྟ་
བའི་ཁྱེར་སོ་བཅས་ལ་ཞིབ་ཏུ་དཔྱད་ནས་རྒྱུས་ལོན་པའི་མཐར་གཞུང་ལུགས་འཐད་ལྡན་
ཡིན་མིན་དང༌། ཚན་རིག་དང་མཐུན་མི་མཐུན་གྱི་སྡོམ་ཚིག་འཇོག་པ་ཞིག་ལས། མ་
བརྟག་མ་དཔྱད་པར་འོས་ཚོད་བྱས་ན་རང་གི་བྱ་སྤྱོད་ཚན་རིག་གི་བཟློག་ཕྱོགས་སུ་འགྱུར་
བ་ལས་འོས་གཞན་མི་སྲིད་དོ། །
གཉིས་པ་ཚད་མ་རིག་པའི་མཚན་དོན་དང་། ངོ་བོ། རབ་དབྱེ། བྱེད་ལས་
སོགས་བཤད་པ་ལ། དང་པོ། ཚད་མ་ཞེས་པ་རྒྱ་གར་སྐད་དུ། པྲ་མཱ་ཎ་<Bra-
mana>ཐད་འགྱུར་བྱས་ན། གསར་རྟོགས་ཞེས་པ་ཡིན་ལ། དབྱིན་ཇིའི་སྐད་དུ།
<Logic>(ལོ་གྱི་ཁ)དང་། རྒྱ་སྐད་དུ། # #* སྟེ། བློའི་རྣམ་གཞག་ཅེས་
པ་ཡིན་ཏེ། རྒྱུ་མཚན་ནམ་གཏན་ཚིག་རིག་པའི་དོན། འགྱུར་བའིཋ gg# (དབྱིན་
མིན་ཞོ）ཞེས་ཀྱང་གྲགས་སོ། །གནའ་དུས་ཀུ་རུ་ཟིའི་མཁས་དབང་ཨ་རེ་ཟི་ཏོ་ཏར་<
Aristotle>གྱིས་སྲོལ་ཕྱེ་པའི་གཏན་ཚིག་རིག་པ<Logic>དང་ཁྱད་པར་འབྱེད་
ཕྱིར་དེང་སང་ཚད་མ་ལ། རྒྱ་གར་གྱི་ལོ་གྱི་ཁའམ<Lndianlogic>ནང་པ་སངས་
རྒྱས་པའི་ལོ་གྱི་ཁ་#*# ཊྛ ཞེས་བར་འབོད་ཀྱིན་འདུག ཚད་མ་ཞེས་པ་ནི་མི་བསླུ་
བ་སྟེ། ཡང་དག་པའི་ཤེས་པའམ། གོ་བདེར་འགྱུར་ན་ནོར་འཁྲུལ་མེད་པའི་ཤེས་པ་
སྟེ། མི་བསླུ་བ་ནི་ཡུལ་ཡུལ་ཅན་གཉིས་ཀའི་ཆ་ནས་བཤད་པ་ཡིན་པས་ཤེས་བྱའི་ཡུལ་གྱི་
སྣང་ཚུལ་དང་གནས་ཚུལ་ནོར་འཁྲུལ་མེད་པར་ཇི་ལྟ་བ་བཞིན་དུ་རྟོགས་པ་དང་། ་ཕྱི་
ནང་གི་འཁྲུལ་རྒྱུས་མ་བསླད་པའི་དབང་ཤེས་དང་ཡིད་ཤེས་ཀྱིས་ཡུལ་ཇི་ལྟ་བ་བཞིན་དུ་
ཤེས་པ་དེ་ལ་མི་བསླུ་བའམ་ནོར་འཁྲུལ་མེད་པ་ཟེར། དེ་ཡང་ཤེས་པའི་ཡུལ་དུ་གྱུར་པའི་
དངོས་པོ་གང་ཡང་དུས་སྐད་ཅིག་གཉིས་བར་མི་གནས་པར་འགྱུར་བཞིན་ཡོད་པ་ཞིག་
ཡིན་སྟབས་སྐད་ཅིག་སྔ་ཕྱི་གནས་ཚུལ་མི་འདྲ་ཞིང༌། གནས་ཚུལ་དེ་འཁྲུལ་མེད་དུ་ཤེས་
415



པའི་ཤེས་པ་ཡང་དུས་ཚོད་འཁོར་ལོའི་ཁབ་རྩེ་ལྟར་དུས་ལྟར་འགྱུར་བའི་དངོས་པོའི་
གནས་ཚུལ་དང་ཐོད་ཐུག་དགོས་པ་དང་། ཚད་མའི་བྱེད་ལས་ནི། དུས་སྐད་ཅིག་
སྐད་ཅིག་གིས་འགྱུར་བའི་གནས་ཚུལ་མ་ཤེས་པ་ཞིག་གསར་དུ་ཤེས་པར་བྱེད་པ་ཡིན་པས་
ཚད་མའི་མཚན་ཉིད་ལ་གསར་དུ་རྟོགས་པའི་མི་བསླུ་བའི་ཤེས་པ་ཞེས་འབྱུང་། དེ་ལྟ་
བུའི་ཚད་མ་དེ་ལ་ཕྱོགས་གླང་གི་ཚད་མ་མདོ་དང་། ཆོས་གྲོགས་ཀྱི་རྣམ་འགྲེལ་དང་རྣམ་
ངེས་སོགས་ལས་མངོན་སུམ་དང༌། རྗེས་དཔག་ཚད་མ་གཉིས་གསུངས་ཤིང་། ཚད་
མ་གཉིས་སུ་ཕྱེ་བ་དེ་ཡང་གཞུང་བྱེད་མཁན་སོ་སོའི་ཞེ་འདོད་ཙམ་མིན་པར། གཞལ་བྱ་
གཉིས་ཕྱིར་ཚད་མ་གཉིས་ཞེས་པ་ལྟར། ཤེས་བྱའི་ཡུལ་དེ་མངོན་སུམ་མྱོང་བའི་ཡུལ་དུ་
གྱུར་པའི་མངོན་གྱུར་རམ་དངོས་པོའི་རང་མཚན་དང་། ཡུལ་དུས་ངོ་བོའི་དབང་གིས་
མངོན་སུམ་མྱོང་བས་ངེས་མི་ནུས་པའི་ལྐོག་གྱུར་རམ་རྟོག་པ་སྤྱི་མཚན་གཉིས་ཡོད་པའི་
དབང་གིས་དེ་ཤེས་པའི་ཤེས་པ་ལ་ཡང་ཡུལ་མངོན་སུམ་དུ་སྣང་བའི་མངོན་སུམ་ཚད་མ་
དང་། ཡུལ་གྱི་རང་བཞིན་འགལ་འབྲེལ་སོགས་ཀྱི་དོན་སྤྱི་འཛིན་པའི་རྟོག་པས་རྟགས་
དང་མཚན་མ་ལས་ཡོད་མེད་དང་ཡིན་མིན་ཤེས་པའི་རྗེས་དཔག་ཚད་མ་གཉིས་ཡོད་པར་
གྱུར་པ་ཡིན། མངོན་སུམ་ཚད་མ་ནི། དཔེར་ན། མཚན་དུས་ཟླ་བའི་དཀྱིལ་འཁོར་
མཁའ་ལ་ཤར་བ་མིག་གིས་ལྟ་བའི་ཚེ། དཀར་ཞིང་འོད་འཚེར་བའི་ཟླ་དཀྱིལ་མིག་ལ་
གསལ་ལེར་སྣང་ཞིང་མཐོང་བ་ལྟ་བུ་ཡིན། ཟླ་བ་དེ་མིག་གིས་མངོན་སུམ་དུ་མཐོང་བ་
ཡིན་པས་མངོན་སུམ་ཡིན་ལ། ཟླ་བ་ངོ་མ་གཅིག་ལས་མེད་པས་མིག་ལ་ཟླ་བ་གཅིག་
མཐོང་བ་དེ་ཟླ་བའི་གནས་ཚུལ་དང་ཐོད་ཐུག་པས་ཚད་མ་ཡིན། མིག་རབ་རིབ་ཏུ་གྱུར་
པའམ་མིག་ཤེལ་ཀྱི་དབང་གིས་ཟླ་བ་གཉིས་ཡོད་པ་མཐོང་ན། དོན་དངོས་དང་མི་
མཐུན་པས་འཁྲུལ་ཤེས་ཡིན་ལ། ཚད་མ་མ་ཡིན་པར་འདོད། མངོན་སུམ་ལ་མངོན་
སུམ་གྱི་མྱོང་བ་སྐྱེ་བའི་རྟེན་གྱི་སྒོ་ནས། དབང་མངོན། ཡིད་མངོན། རང་རིག་
མངོན་སུམ། རྣལ་འབྱོར་མངོན་སུམ་བཞིར་ཕྱེ་ཞིང༌། དེ་ཐམས་ཅད་ཀྱང་མི་ཕལ་
པའི་མངོན་སུམ་མྱོང་བའི་སྟེང་ནས་ངོ་འཕྲོད་པ་ཤ་སྟག་ཡིན། རྗེས་དཔག་ཚད་མ་ནི།
དཔེར་ན། གློག་གི་སྒྲོན་མེ་འབར་བ་གློག་ལ་བརྟེན་པའི་རྒྱུ་མཚན་ཤེས་པ་ཞིག་གིས་གློག་
གི་སྒྲོན་མེ་མཐོང་བའི་ཚེ་ས་དེ་ན་གློག་ཡོད་པར་ཤེས་འགྲོ་བ་ལྟ་བུ་དང་། ཆུ་མེད་སར་ཉ་
གསོན་པོ་མེད་པར་ཤེས་པ་ལྟ་བུའོ། །རྗེས་དཔག་ལ་རྗེས་དཔག་སྐྱེད་བྱེད་ཀྱི་རྟགས་དང་
རྗེས་སུ་དཔག་བྱའི་ཡུལ་གྱི་འགལ་འབྲེལ་ལས། དངོས་སྟོབས་རྗེས་དཔག གྲགས་
པའི་རྗེས་དཔག ཡིད་ཆེས་རྗེས་དཔག་གསུམ་དུ་ཕྱེ་ཞིང་། དེ་ཡང་རྗེས་སུ་དཔག་
བྱའི་ཡུལ་དང་རྗེས་སུ་དཔག་བྱེད་ཀྱི་རྟགས་ཀྱི་འགལ་འབྲེལ་དེ་ཡང་ཞེ་འདོད་ཙམ་མིན་
416



པར་དོན་གྱི་སྟེང་དུ་ཇི་ལྟར་གནས་པའི་ཚུལ་དང་། སྤྱི་ཚོགས་ཐུན་མོང་ནས་གོམས་
གཤིས་སུ་སྤྱོད་པའི་ཚུལ་དང་། ཚིག་དོན་གྱི་ཆ་ལ་བདེན་པའི་ངེས་ཤེས་རྙེད་པའི་ཚུལ་
ལས་གཏན་ལ་འབེབས་པ་ཡིན། རྣམ་ངེས་ལས། ཕན་པ་དང་མི་ཕན་པ། ཐོབ་པ་
དང་སྤོང་པ་ནི་ངེས་པར་ཡང་དག་པའི་ཤེས་པ་མངོན་དུ་འགྲོ་བ་ཅན་ཡིན་པས་མི་མཁས་
པ་རྣམས་ལ་བསྟན་པའི་དོན་དུ་འདི་བརྩམ་མོ། །ཞེས་དང་། འདི་དག་གིས་དོན་ཡོངས་
སུ་བཅད་ནས་འཇུག་པ་ན་དོན་བྱ་བ་ལ་བསླུ་བ་མེད་པའི་ཕྱིར་རོ། །ཞེས་བསྟན་པ་ལྟར།
ཚད་མའི་བྱེད་ལས་ནི། བྱ་བའི་ཕན་གནོད་དང་བླང་དོར་ཤེས་པ་དང༌། ལྟ་སྤྱོད་སྟེང་
དུ་ནོར་འཁྲུལ་མི་འབྱུང་བ་དང་། མ་ཤེས་དོན་གྱི་གསལ་བྱེད་ཀྱང་། ། ཞེས་པས་སྔར་མི་
ཤེས་པའི་ཤེས་བྱ་གསར་པ་རྟོགས་པ་དང་། ཤེས་བྱའི་འགལ་འབྲེལ་རང་སྤྱི་མཚན་
མཚོན་སྣང་སེལ་སྤྱི་བྱེ་བྲག་རྫས་ལྡོག་དུས་གསུམ་སོགས་ཀྱི་རྣམ་གཞག་དང་། སྒྲ་སྦྱོར་
ཚུལ་གྱི་ཕྲ་ཞིབ་ཀྱི་ཁྱད་པར། དགག་སྒྲུབ་ཀྱི་རྟགས་སྦྱོར་དང་། ཐལ་འགྱུར་འགོད་
ཚུལ་སོགས་ཀྱི་ཤེས་བྱ་ལ་བརྟེན་ནས་རྣམ་འབྱེད་བློ་ཡི་ནུས་པ་བསྐྱེད་པ་དང་། ཚན་རིག་
ཞིབ་འཇུག་དང༌། གཞུང་ལུགས་འཆད་རྩོད་རྩོམ་གསུམ་བྱེད་པའི་འཇོན་ཐང་བླ་ལྷག་
ཏུ་བསྐྱེད་པ་སོགས་སོ། །དངོས་པོའི་གནས་ལུགས་འཁྲུལ་མེད་དུ་མཚོན་ཞིང་བྱ་བའི་ལག་
ལེན་ལ་མཛུབ་སྟོན་བྱེད་པའི་ཚད་མའི་གཞུང་ལུགས་འདི་ལྟ་བུ་ཡང་ཚན་རིག་དང་མི་
མཐུན་ཟེར་ན། དངོས་པོའི་གནས་ཚོད་ལ་བསྙོན་འདིངས་དེ་ལས་ཆེ་བ་མེད་པར་མ་
ཟད། ཚད་མའི་ལྡོག་ཕྱོགས་སུ་གྱུར་བའི་གཞུང་དང་ལྟ་སྤྱོད་ཚན་རིག་ཏུ་དོན་གྱིས་ཁས་
བླངས་པར་སོང་བས་ཚན་རིག་གི་དོན་སྐྱོར་ལོག་བྱེད་པ་དེ་ལས་ཐུ་ཞིག་ག་ན་ཡོད། ཚད་
མའི་ རྣམ་ གཞུག་ གི་ རང་ ལྡོག་ ནས་ བཤད་ན་ ཡང་། ཕྱི་ནང་ དང་། ཆོས་ལུགས།
འཇིག་རྟེན་ལུགས་ཀྱི་ཁྱད་པར་ཡོད་པ་མ་ཡིན་ཏེ། མངོན་སུམ་དང་རྗེས་དཔག་གི་རྣམ་
གཞག་དེ་རིགས་དངོས་པོའི་ཆོས་ཉིད་ཀྱི་རྣམ་གཞག་ཅིག་ཡིན་པས་མི་ཀུན་གྱི་སེམས་ཀྱི་
ཤེས་པ་ཡུལ་ལ་འཇུག་པའི་གནས་ལུགས་དང་མཐུན་པ་ཡིན་ཏེ། དཔེར་ན། གངས་
རི་དཀར་པོ་ལ་དཀར་པོར་མཐོང་བ་ཚད་མ་དང་། སྔོན་པོར་མཐོང་བ་འཁྲུལ་ཤེས་ཡིན་
པ་མི་སུ་ལ་ཡང་འདྲ། སྤྱི་ཡི་ རང་བཞིན་ལས་བྱེ་བྲག་གི་རང་བཞིན་ཤེས་པ་དང་།
འབྲས་བུ་ལས་རྒྱུ་སོགས་ཀྱི་ཐུན་མོང་གི་ཁྱད་ཆོས་དཔོག་པ་ལྟ་བུའི་རྗེས་དཔག་གི་ནུས་པ་
དེ་རིགས་ཀྱང་རྟོག་བློ་ལྡན་པའི་མི་ཐུན་མོང་གི་ཁྱད་ཆོས་ཤིག་ཡིན་ལ། བྱ་བའི་ཕན་
གནོད་བླང་དོར་ཤེས་པ་དང་། མི་ཤེས་པ་ཤེས་པར་བྱེད་པ། བློ་རྩལ་ཕུལ་དུ་བྱུང་བ་
བསྐྱེད་པ་སོགས་བྱ་བ་གང་དང་གང་མི་སུ་དང་སུ་ལ་ཡང་མི་མཁོ་བ་ཞིག་མ་ཡིན་པའི་ཕྱིར།
ཚད་མའི་གཞུང་ཕུལ་བྱུང་དུ་གཏོང་མཁན་ནང་བའི་སློབ་དཔོན་ཕྱོགས་གླང་ཆོས་གྲགས་
417



་ སོགས་ཡིན་ཀྱང༌། རྟོག་གེ་ཚིག་དོན་བཅུ་དྲུག་སོགས་ཚད་མའི་འདོད་ཚུལ་མང་པོ་ཞིག་
སངས་རྒྱས་ཆོས་ལུགས་མ་བྱུང་གོང་གི་དུས་སྔ་མོ་ཞིག་ནས་གྲངས་ཅན་བྱེད་རིག་སོགས་ཀྱི་
གཞུང་ལས་བྱུང་ཞིང་། སྤྱི་ལོའི་སྔོན་ལོ་སུམ་བརྒྱ་ལྷག་གི་སྔོན་ནས་བྱུང་བའི་ཀུ་རུ་ཟིའི་
མཁས་དབང་ཨ་རེ་ཟི་ཏོ་ཏར་གྱིས་སྲོལ་ཕྱེ་བའི་ནུབ་ཕྱོགས་ཀྱི་ཚད་མ<Logic > ཞེས་
པའི་གཞུང་དུ་བྱུང་བའི་ རང་སྤྱི། མཚན་མཚོན། ཁྱབ་མཐའ། འགལ་འབེལ་་་
སོགས་ཀྱི་རྣམ་གཞག་དང་། སྒྲུབ་ངག་འགོད་ཚུལ་སོགས་ཚད་མའི་གཞུང་གི་འདོད་
ཚུལ་སོགས་དང་མཐུན་ས་ཤིན་ཏུ་མང་ ཚད་མ་རིག་པ་ནི་ཡང་དག་ཤེས་པ་སྐྱེད་པའི་
ཐབས་དང་ལག་ཆ་ཞིག་ཡིན་པས་ཕྱི་རོལ་བ་དང་ནང་བ། ཆོས་པ་དང་འཇིག་རྟེན་པ་
སུས་ཀྱང་ཁྱད་མེད་དུ་བཀོལ་དུ་རུང་བ་ཞིག་ཡིན་པ་དང་། ཚད་མའི་བྱེད་ལས་གོ་རྒྱུ་
བསྐྱེད་པ་ཙམ་མིན་པར་དོན་སྒྲུབ་པའི་ཐབས་སུ་གྱུར་པ་དང་། བྱ་བ་བྱེད་པའི་ལག་ལེན་
ལ་སྦྱོར་བ་གཙོ་བོ་ཡིན་པས། ནང་པའི་སློབ་དཔོན་དག་གིས་ཚད་མའི་རིགས་ལམ་དེ་
རང་ལུགས་ཀྱི་གྲུབ་མཐའ་གཏན་འབེབས་ཀྱི་ལག་ལེན་སྟེང་དུ་བསྐོར་ཞིང་། རྣམ་་་
འགྲེལ་ལེའུ་གཉིས་པས་རང་ལུགས་ཀྱི་གཞི་ལམ་འབྲས་བུའི་རྣམ་གཞག་ཚད་མར་བསྒྲུབ་
པའི་རིགས་ལམ་རྒྱུས་པར་གསུངས་ཡོད། ཚད་མ་ལ་ནང་རིག་པར་འདོད་པའི་རྒྱུ་་་
མཚན་གཙོ་བོ་དེ་ཡིན་ཀྱང་ཚད་མ་རང་ལྡོག་ནས་བཤད་ན་ཐུན་མོང་གི་རིག་གནས་སུ་བྱས་
པ་དོན་ལ་གནས་ཤིང་། རིག་གནས་བཅུའི་ནང་དུ་གཏན་ཚིགས་རིག་པ་ལོགས་སུ་་
བགྲང་བའི་གོམས་གཤིས་དང་ཡང་མཐུན་ནོ། །ཡང་ཚད་མའི་གཞུང་གི་ལྟ་བའི་སྟེང་ནས་
ཕྱེ་ན། རིགས་པའི་རྗེས་འབྲང་གི་མདོ་སྡེ་བའི་ལུགས་གཙོ་བོ་བྱས་ཡོད་ལ། མདོ་སྡེ་
བའི་ལུགས་ལ། ཕྱི་དོན་གཟུགས་སྒྲ་དྲི་རོ་རེག་བྱ་སོགས་ནང་སེམས་ཀྱི་ཤེས་པ་སྐྱེ་བའི་
དམིགས་རྐྱེན་དུ་འདོད་པ་དང་། ཕྱི་དོན་དེ་རིགས་མེད་ན་ཤེས་པ་མི་སྐྱེ་པར་འདོད་དེ། །
དམིགས་པ་མེད་པར་སེམས་མི་སྐྱེ། ཞེས་དང་། དོན་བྱེད་ནུས་པའི་རང་མཚན་གྱི་
དངོས་པོ་དོན་དམ་བདེན་པར་འདོད་དེ། དོན་དམ་དོན་བྱེད་ནུས་པ་གང་། ཞེས་
དང༌། ཚད་མའི་ཡུལ་མཐར་ཐུག་རང་མཚན་དུ་འདོད་དེ། གཞལ་བྱ་རང་མཚན་
གཅིག་ ཁོ་ ན། ཞེས་ དང་། ཀུན་ལ་ཁྱབ་པའི་སྤྱི་དང་། རྟག་ པའི་བདག་ དང༌།
འཇིག་རྟེན་བྱེད་པོ་སོགས་མི་འདོད་ཅིང་། འཇིག་རྟེན་ནི་དངོས་པོ་དང་། རྒྱུ་འབྲས་
ཀྱི་རང་བཞིན་དུ་འདོད་པ་དང་། གཟུགས་རགས་པའི་རྩོམ་གཞི་རྡུལ་ཕྲན་དུ་འདོད་པ་
དང་། དངོས་པོ་གང་ཡང་བརྟན་ཆགས་སུ་མི་གནས་པར་སྐད་ཅིག་སྐད་ཅིག་གིས་སྐྱེ་
འཇིག་བྱེད་པའི་སྐད་ཅིག་མར་འདོད་པ་སོགས་ལྟ་ཚུལ་འདི་དག་དངོས་གཙོ་སྨྲ་བའི་ལྟ་བ་
དང་། དེང་དུས་ཚན་རིག་ཁོངས་གཏོགས་ ཤེས་ པ་ཡུལ་ལ་འཇུག་ པའི་རྣམ་གཞག་
418



སེམས་ཁམས་རིག་པ། དངོས་གཤིས་རིག་པའི་འདོད་ཚུལ་སོགས་དང་ཆེས་མཐུན་པས་
ཚན་རིག་མིན་ཞེས་སུ་ཞིག་གིས་བསྙོན་འདིང་བར་ནུས། །
་ མདོར་ན་ཚད་མའི་ངོ་བོ། རབ་དབྱེ། གཏན་ལ་འབེབས་བྱེད་ཀྱི་ཐབས་དགག་
སྒྲུབ་ཀྱི་སྦྱོར་བ་དང་ཐལ་འགྱུར་འགོད་ཚུལ། ། སྐྱོན་ཡོན་དང་ཡང་ལོག་གི་འབྱེད་ཚུལ་
སོགས་གཞུང་གི་ཆ་ལག་ཀུན་འཛོམས་ཤིང་། གཞུང་གི་བཤད་ཚུལ་ཐམས་ཅད་དངོས་
པོའི་གནས་ཚོད་དང་མཐུན་ཞིང་། ལག་ལེན་དང་དངོས་པོ་རང་མཚན་སྟེང་ནས་ངེས་
ཐུབ་པ་དང་། བྱ་བ་གང་ལའང་སྦྱར་ཆོག་ཅིང་དོན་སྒྲུབ་པ་ལ་ཕན་རླབས་ཤིན་ཏུ་ཆེ་
བའི་རིག་པའི་གཞུང་ལུགས་འདི་ལ་ཚན་རིག་གི་ཡོན་ཏན་སྒོ་ཀུན་ནས་ཚང་ཞིང་། ཚན་
རིག་པ་ཡོངས་ཀྱིས་གཙུག་ནོར་དུ་བཅིངས་འོས་པ་ཞིག་ཡིན་ལ། ཚན་རིག་མ་ཡིན་པ་
དང་། ཆོས་ལུགས་རྨོངས་དད་ཀྱི་ཆ་ལག་ཏུ་གྱུར་བའི་སྐྱོན་འཇུག་པའི་གནས་ག་ལ་
མཆིས།
419



ནང་དོན་རིག་པའི་གཞུང་ལུགས་ཚན་རིག་
དང་མཐུན་མིན་བཤད་པ། །
དེང་གི་དུས་རབས་འདི་ཚན་རིག་རིག་གནས་ཤིན་ཏུ་དར་ཆེ་ཞིང་། མི་རྣམས་ཀྱི་
ལྟ་ཚུལ་ཡང་ལོ་རེ་བཞིན་དུ་ཚད་ཇེ་མཐོར་འགྲོ་བཞིན་ཡོད། དེའི་སྟབས་ཀྱིས་འཇིག་
རྟེན་གྱི་བྱ་བ་གང་ཡང་སྣང་ཚོད་དང་གྲགས་ཚོད་ཀྱི་རྗེས་སུ་འཇུག་མི་སྤྲོ་ཞིང༌། གནས་
སྐབས་དང་མཐར་ཐུག་གི་ཕན་གནོད་ལེགས་ཉེས་ལ་ཞིབ་དཔྱོད་བྱས་ནས་བླང་དོར་བྱེད་
པ་དང༌། ལོ་རྒྱུས། རིག་གནས། ལྟ་སྤྱོད་ཀྱི་གཞུང་ལུགས་གང་ཡང་བཤད་ཚོད་
གྲགས་ཚོད་དང་དེ་སྔ་ཡན་ཆོད་ཞིབ་འཇུག་བྱས་པའི་ཐག་བཅད་སྡོམ་ཚིག་ཙམ་ལ་ཡིད་
རྟོན་མི་བྱེད་པར། ཕྲ་ཞིབ་རིག་པའི་ལམ་ནས་སླར་ཡང་ངེས་རྟོགས་བྱེད་པ་ནི་སྤྱི་ཚོགས་
ཀྱི་འཕེལ་ཕྱོགས་ལྟ་བུར་སྣང་།
བོད་ལ་ཡོངས་གྲགས་རིག་གནས་བཅུ་ཞེས་འདོད་ཅིང་། ཞིབ་པར་ཕྱེ་ན་བཅུ་
ཕྲག་ཁ་ཤས་ཡོད་མོད། དེའི་ནང་ནས་བོད་ཀྱི་ལོ་རྒྱུས་རིག་གནས་ཚང་མར་ཁྱབ་བྱ་ཁྱབ་
བྱེད་དང་། འབྱུང་ཁུངས་དང་འབྱུང་ཆོས། དངོས་དང་བརྒྱུད་པ་ཅི་རིགས་ཀྱི་འབྲེལ་
བ་ཡོད་པ་དང་། ཤེས་བྱའི་རིག་གནས་རབས་འབྱམས་འདུས་པའི་བང་མཛོད་ལྟ་བུ་ནི་
ནང་དོན་རིག་པ་ ཉག་ ཅིག་སྟེ། དེ་ནི་བོད་ཀྱི་རིག་གནས་ཀུན་གྱི་གཞི་རྩ་ཡང་ཡིན།
དེའི་གནད་ཀྱིས་སངས་རྒྱས་ཆོས་ཀྱི་གཞུང་ལུགས་མ་ཤེས་ན་རིག་གནས་གཞན་དག་་་་
གཏིང་ཟབ་མོ་ཞིག་ཤེས་མི་ཐུབ་ཅིང༌། སངས་རྒྱས་ཆོས་ལུགས་ལ་ལྟ་ཚུལ་ཡང་དག་པ་
ཞིག་མེད་ན་བོད་ཀྱི་རིག་གནས་གཞན་དག་ལ་ཡང་ལྟ་ཚུལ་ཡང་དག་པ་ཞིག་འབྱུང་མི་སྲིད།
དེ་ཡང་ཀྲུང་གོའི་བོད་རིག་པའི་ཞིབ་འཇུག་ལྟེ་གནས་ཀྱི་ཚོགས་ཆེན་ཞིག་གི་སྟེང་དུ་སྐྱབས་
མཆོག་པཎ་ཆེན་ཐམས་ཅད་མཁྱེན་པས། “བོད་རིག་པ་ཞིབ་འཇུག་བྱེད་སྐབས་སངས་
རྒྱས་ཆོས་ལུགས་ཀྱི་ཞིབ་འཇུག་གཞི་རྩར་མ་བཟུང་ན། བོད་ཀྱི་རིག་གནས་ཀྱི་གཞི་རྩ་
དོར་བ་ཡིན་པས། བོད་རིག་པ་ཟེར་བ་ཡང་མིང་སྟོང་པ་ཞིག་ཏུ་འགྱུར་བ་ལས་འོས་
མེད།” ཅེས་གསུངས་པ་དེ་ནི་གསུང་ཚད་མ་ཡིན་པར་འཁུམས། དེང་དུས་ཚན་རིག་
དར་ཆེ་བའི་དབང་གིས་གཞུང་ལུགས་དང་། ལྟ་བ་བཤད་འཁྱེར་གང་ཡང་ཚན་རིག
420



དང་མཐུན་ན་ཡང་དག་དང་། ཚན་རིག་དང་མ་མཐུན་ན་ནོར་འཁྲུལ་དུ་འཛིན་པར་
སྣང་ལ། དེའི་སྟབས་ཀྱིས་དེང་སང་འཛམ་གླིང་གི་ཞིབ་འཇུག་རྩ་འཛུགས་མང་པོ་ཞིག་
དང་། མཁས་པ་མང་པོ་ཞིག་གིས་ སངས་རྒྱས་ཆོས་ཀྱི་གཞུང་ལུགས་ཚན་རིག་དང་་
བསྡུར་དཔྱད་བྱེད་པ་དང་། ཚན་རིག་གི་ལྟ་བས་ཞིབ་འཇུག་བྱེད་པར་གཙིགས་འཛིན་
བྱེད་ཀྱིན་འདུག རྒྱལ་ནང་དུ་ཡང་སངས་རྒྱས་ཆོས་ཀྱི་གཞུང་ལུགས་མཐའ་གཅིག་ཏུ་
རྨོངས་དད་དུ་འཛིན་ཅིང་། རྨོངས་དད་ཡིན་ཞེས་སྒྲོག་པ་དང་། དགག་པའི་མཚོན་
ཆ་འཕྱར་མཁན་མེད་པ་མིན་ཡང་། ཚན་རིག་རིག་གནས་དར་རྒྱས་སུ་སོང་བ་དང་།
མི་རྣམས་ཀྱི་ལྟ་ཚུལ་ཡང་རྨོངས་ཞེན་གུ་དོག་གི་རྒྱ་ལས་གྲོལ་ནས་བྱ་བ་དོན་དག་གང་ལ་
ཡང་། ཡང་བསྐྱར་བསམ་བློ་གཏོང་ཞིང་ངོས་འཛིན་བྱེད་ཀྱི་ཡོད། དེའི་སྟབས་ཀྱིས་
སངས་རྒྱས་ཆོས་ལུགས་འདི་ལོ་ཉིས་སྟོང་ལྔ་བརྒྱ་ལྷག་རིང་དར་ཞིང་མ་ཉམས་པ་དང་།
འདི་ལ་དགའ་མཁན་དད་མཁན་ཇེ་མང་ལས་ཇེ་ཉུང་དུ་མ་སོང་བ་དང་། ཚན་རིག་ཆེས་
ཆེར་དར་བའི་ནུབ་ཕྱོགས་ཀྱི་རྒྱལ་ཁབ་མང་པོར་དེང་སང་བོད་བརྒྱུད་ནང་བསྟན་ཁྱབ་
གདལ་དུ་འཕེལ་བ་སོགས་ཀྱི་རྒྱུ་མཚན་གང་ལ་ཐུག་ཡོད་སྙམ་ནས་འདང་རྒྱག་མཁན་དང་།
ཞིབ་འཇུག་བྱེད་མཁན་ཉིན་བཞིན་ཇེ་མང་དུ་སོང་།
ཉེ་ལམ་ལོ་འགའི་རིང་འདིར་ཕྱོགས་ནས་བོད་ཡིག་དགེ་རྒན་དང་སློབ་མ་སྐོར་ཅིག་
གིས་སངས་རྒྱས་ཆོས་ལུགས་ཀྱི་རིགས་པའི་གཞུང་ལུགས་ཚན་རིག་དང་མཐུན་མི་མཐུན་
དང༌། མཐུན་ན་ཇི་ལྟར་མཐུན་ཚུལ་སོགས་ཀྱི་དྲི་བ་བཏོན་འདུག་པས་དེ་དག་ལ་ལན་གྱི་
ཚུལ་དུ་དང་། གཡོན་ཐལ་ཆེས་པའི་ལྟ་བའི་ངན་ཤན་གྱིས་མི་རིགས་རིག་གནས་ཀྱི་གྲུབ་ ་
ཆ་གལ་ཆེན་ཞིག་ཏུ་གྱུར་བའི་ནང་དོན་རིག་པར་ཚན་རིག་དང་མི་མཐུན་པའི་རྨོངས་དད་
ཁོ་ནར་གཅོད་པའི་མུན་པའི་ཁོང་བུར་རིགས་པའི་སྒྲོན་མེ་ཞིག་སྤར་བ་དང་། བདེན་པ་
བདེན་འཛིན་གྱི་ཚན་རིག་གི་དོན་རྩ་ཁ་ལ་སྒྲོགས་པ་ཙམ་མིན་པར་ཚན་རིག་ཞིབ་འཇུག་གི་
ཕྱོགས་ཀུན་ཏུ་དངོས་བསྟར་བྱེད་ཕྱིར། རྒྱལ་ཁབ་ཕྱི་ནང་གི་དཔྱད་འབྲས་ཁག་གཅིག་
དང་རང་གི་ལྟ་ཚུལ་སྦྲགས་མར་ཡི་གེར་སྤེལ་བར་བྱ་བ་ལ། །
དེ་ཡང་ཆོས་ལུགས་ཚན་རིག་ཡིན་ནམ་མིན་ཞེ་ན། སྤྱིར་ཆོས་ལུགས་སྤྱི་ལྡོག་ནས་
བཤད་ན་སྤྱི་ཚོགས་ཚན་རིག་གི་ཁོངས་སུ་གཏོགས་པ་ཡིན་ཏེ། འཛམ་གླིང་གི་རྒྱལ་ཁབ་
མང་པོས་ཆོས་ལུགས་སྤྱི་ཚོགས་ཚན་རིག་གི་སྡེ་ཚན་གཙོ་གྲས་སུ་བཞག་ནས་ཞིབ་འཇུག་
བྱེད་ཀྱི་ཡོད་ལ། རང་རེའི་རྒྱལ་གཞུང་སྤྱི་ཚོགས་ཚན་རིག་ཁང་དུ་ཡང་ཆོས་ལུགས་ཞིབ་
འཇུག་ཁང་བཙུགས་ནས་ཞིབ་འཇུག་བྱེད་ཀྱི་འདུག སྤྱིར་ཆོས་ལུགས་ཚན་རིག་ཡིན་
ཡང་། ཆོས་ལུགས་ཡིན་ན་ཚན་རིག་ཡིན་པའི་ངེས་པ་མེད་དེ། འཛམ་གླིང་ན་ཚན་
421
ན



རིག་གི་མཚན་ཉིད་ཚང་མི་ཚང་གི་ཆོས་ལུགས་འདྲ་མིན་སྣ་ཚོགས་ཡོད་པའི་ཕྱིར། འོ་ན་
སངས་རྒྱས་ཆོས་ལུགས་ཚན་རིག་ཡིན་ནམ་མིན་ཞེ་ན། དེ་ཡང་སྤྱི་ལྡོག་དང་རང་ལྡོག་ཕྱེ་
ནས་བཤད་དགོས་པར་སྣང་། སྤྱི་ལྡོག་ནས་བཤད་ན་སངས་རྒྱས་ཆོས་ལུགས་ཚན་རིག་
ཡིན་ཏེ། སངས་རྒྱས་ཆོས་ལུགས་ཀྱི་གཞུང་ལས་བྱུང་བའི་ལྟ་དཔྱོད་ཕལ་ཆེར་ཚུར་་་
མཐོང་གི་དངོས་པོའི་གནས་ཚུལ་དང་མཐུན་ཞིང་། དངོས་པོའི་གནས་ཚུལ་དང་མཐུན་
པ་ཚན་རིག་གི་དོན་ཡིན་པའི་ཕྱིར། སངས་རྒྱས་ཆོས་ལུགས་ཚན་རིག་ཡིན་མིན་གྱི་ཚད་
ལ་དེང་དུས་ཚན་རིག་གི་གཞུང་དང་། ཚན་རིག་པ་གྲགས་ཆེན་རྣམས་ཀྱི་གསུངས་ཚུལ་
ཚད་མར་བྱེད་རུང་བས། དེའི་གལ་ཆེན་སྐོར་ཞིག་ཤེས་བྱེད་དུ་དགོད་པར་བྱའོ། །
《སངས་རྒྱས་ཆོས་ལུགས་དང་རྡུལ་ཕྲན་དུས་རབས»ཞེས་པའི་གཞུང་དུ། “རྡུལ་ཕྲན་
མཚོན་ཆ་བྱུང་བ་དེ། ཆོས་ལུགས་གཞན་དག་གི་མགོ་ལ་རྡུལ་ཕྲན་གད་མདེལ་ཕོག་པ་
དང་མཚུངས་པར་རྨང་ནས་འཇིག་པའི་རྒྱུ་རྐྱེན་ཞིག་ཏུ་གྱུར་འདུག་མོད། སངས་རྒྱས་
ཆོས་ལུགས་ལ་མི་གནོད་པར་མ་ཟད། དེའི་ལྟ་བ་བདེན་དོན་ཡིན་པའི་ཤེས་བྱེད་གལ་
ཆེན་ཞིག་ཏུ་གྱུར་འདུག”ཅེས་བྱུང་། དེ་ལྟར་གསུངས་པའི་རྒྱུ་མཚན་ཡང་། རྒྱ་སེར་
གྱི་རྡུལ་ཕྲན་ཚན་རིག་མ་བྱུང་གོང་གི་ལོ་སྟོང་ཕྲག་དུ་མའི་སྔོན་རོལ་ནས། སངས་རྒྱས་
པའི་གཞུང་དུ། གཟུགས་རགས་པ་རྡུལ་ཕྲན་ལས་གྲུབ་པ་དང་། རྡུལ་ཕྲ་རབ་རེ་རེ་
ཡང་གཟུགས་དྲི་རོ་རེག་དང་ས་ཆུ་མེ་རླུང་གི་རྡུལ་རྫས་བརྒྱད་ལྡན་ཡིན་ཚུལ་གསུངས་ཡོད་
པ་དང༌། རྡུལ་ཕྲ་རབ་ཀྱི་གྲུབ་ཆ་མེ་རྫས(དེང་སང་གློག་རྫས་ཟེར)དང༌། གཡོ་
འཕར་གྱི་ནུས་པ་རླུང་རྫས་སོགས་ཀྱི་ཆོས་ཉིད་ལས་རྡུལ་ཕྲན་མཚོན་ཆ་བཟོས་པ་དང་།
སངས་རྒྱས་པ་ལ་རྡུལ་ ཕྲན་ལ་ཆ་བཅས་ཆ་ མེད་ཀྱི་འདོད་ཚུལ་གཉིས་ཡོད་ པ་བཞིན།
དེང་སང་རྡུལ་ཕྲན་ཚན་རིག་པའི་ཁྲོད་དུ་ཡང་རྡུལ་ཕྲན་ལ་ཆ་ཆར་ཕྱེ་བའི་མཐར་ཐུག་རྒྱུ་
ཡོད་མེད་ཀྱི་ལུགས་གཉིས་བྱུང་བ་དང༌། སངས་རྒྱས་ཀྱིས་བསམ་གྱིས་མི་ཁྱབ་པ་བཞི་
གསུངས་པའི་ནང་ཚན་རྫས་ཀྱི་ནུས་པ་བསམ་གྱིས་མི་ཁྱབ་པ་དེ་གློག་དང་རྡུལ་ཕྲན་རྫས་
འགྱུར་སོགས་ཀྱི་ཚན་རིག་ཞིབ་འཇུག་དང་། གསར་སྐྲུན་སྟེང་དུ་མུ་མཐུད་དུ་བདེན་
པའི་ཤེས་བྱེད་མངོན་གསལ་དུ་རྙེད་པ་སོགས་ཀྱི་གནད་དེ་བསྟན་པ་རེད། ཡང་གོང་དུ་
དྲངས་པའི་གཞུང་དེར། “ཚན་རིག་དང་སངས་རྒྱས་ཆོས་ལུགས་ཀྱི་གཞུང་གི་བཤད་
ཚུལ་མི་འགལ་བར་མ་ཟད། དེང་དུས་ཚན་རིག་སངས་རྒྱས་ཆོས་ལུགས་ཀྱི་གཞུང་གི་
འགྲེལ་བཤད་ལྟ་བུར་གྱུར་འདུག”ཅེས་བྱུང༌། དེ་ཡང་བདེན་པར་སྣང་སྟེ། དཔེར་ན་
སངས་རྒྱས་ཐམས་ཅད་ཀྱི་ཡོན་ཏན་དང་ཡེ་ཤེས་ལ་འཇུག་པའི་མདོ་ལས། “ ཟླ་བའི་
དཀྱིལ་འཁོར་ནི་ཉི་མའི་དབང་གིས་འཛམ་བུ་གླིང་དུ་གཟུགས་དང་ཁ་དོག་གཟི་བརྗིད་
422



དང་འོད་རབ་འབྲིང་ཐ་མར་སྣང་ཞིང་།” ཞེས་དང་། “ཟླ་བའི་དཀྱིལ་འཁོར་ཉི་
མའི་དབང་གིས་འབྲི་བ་དང་། སྐྱེ་བ་དང་། མི་སྣང་བར་ཡང་འགྱུར་ལ། ཟླ་བའི་
དཀྱིལ་འཁོར་ལ་ནི་འབྲི་བ་དང་། མི་སྣང་བ་དང་། སྐྱེ་བ་མེད་དེ”ཞེས་བྱུང་། དེང་
དུས་ཀྱི་ཚན་རིག་པས་ཀྱང་། ཟླ་བ་ནི་འོད་མེད་ཅིང་རྫ་རི་སྤུངས་བོ་འདྲ་བའི་རྒྱུ་སྐར་
ཅིག་དང༌། དེའི་དཀར་འོད་ནི་ཉི་འོད་ཕོག་པ་ལས་བྱུང་བ་དང༌། ཡར་ངོ་མར་ངོའི་
འཕེལ་འགྲིབ་ནི་ས་སྒང་གི་གྲིབ་མ་ལས་བྱུང་བར་འདོད་ཅིང༌། ལོ་བཅུ་ལྷག་གི་སྔོན་ཨ་
རིའི་འཕུར་གྲུ་ཟླ་དཀྱིལ་དུ་སོང་ནས་དངོས་སུ་མཐོང་བ་དང་དཔར་བླངས་བ་ལས་ཀྱང་
བཤད་ཚུལ་དེ་དོན་ལ་གནས་པར་ཤེས། ༡༩༨༥ལོའི་ཟླ་བ་བདུན་པའི་ནང་སུའུ་ལེན་
རྒྱལ་ཁབ་ཀྱི་མིས་བཟོས་འཕུར་གྲུའི་ཁ་ལོ་བས་ཟླ་བའི་ཐག་ཉེར་མཁའ་ལ་འཕུར་བའི་ནམ་
མཁའི་མི་མཐོ་ཚད་དབྱིན་ཅིའི་ཁྲི་ཙི་བརྒྱ་ལྷག་ཡོད་པ(དབྱིན་ཁྲི་གསུམ་དང་ཆ་ཕྲན་
གསུམ་སྤྱི་ཁྲི་གང་གི་ཚད་ཡིན) ལུས་ལ་འོད་འཕྲོ་བ་བརྒྱད་ མཐོང་ནས་དཔར་བརྒྱབ་་
འདུག་པས།། དེ་ལས་མངོན་པ་མཛོད་སོགས་སུ་ཁམས་གོང་མ་དང་སྐར་མ་སོགས་ཀྱི་
སྟེང་ན། ལྷ་ཞེས་པའི་སེམས་ཅན་འོད་དང་རྫུ་འཕྲུལ་ཅན་ཡོད་པ་དང་། དེ་དག་གི་
ལུས་ཀྱི་མཐོ་ཚད་ཁམས་འོག་མ་འོག་མ་ལས་གོང་མ་གོང་མ་ཆེ་ཚུལ། དཔེར་ན་རྒྱལ་ཆེན་
རིས་བཞི་པའི་ལྷ་རྣམས་ལུས་ཀྱི་མཐོ་ཚད་རྒྱང་གྲགས་ཀྱི་བཞི་ཆ་སྟེ་གཞུ་འདོམས་བརྒྱ་དང་
ཉེར་ལྔ་དང་། དགའ་ལྡན་པ་རྒྱང་གྲགས་གཅིག་ཡོད་པར་གསུངས་པ་དང༌། མཁའ་
དབྱིངས་མཐོན་པོར་རྒྱུ་བའི་མིས་བཟོས་འཕུར་གྲུའི་སྟེང་གི་དུས་ཚོད་གཅིག་ས་སྒང་ཐོག་
གི་ཉིན་ཞག་ཁ་ཤས་དང་དུས་མཉམ་པའི་མངོན་སུམ་ལས། རྒྱལ་ཆེན་རིས་བཞི་དང་
སུམ་ཅུ་རྩ་གསུམ་སོགས་ཁམས་གོང་མ་གོང་མའི་ཉིན་ཞག་ཁམས་འོག་མ་འོག་མ་ལས་རིང་
བའི་གསུངས་ཚུལ་དང་། འཕགས་པ་ཐོགས་མེད་དགའ་ལྡན་དུ་བྱོན་ནས་ཉིན་གཅིག་
གི་ཡུན་ལ་བྱམས་ཆོས་གསན་ཏེ་ཕྱིར་བྱོན་དུས་མི་ལོ་ལྔ་བཅུ་འགོར་ཞེས་པའི་གཏམ་རྒྱུད་དེ་
ཚོ་བདེན་པའི་ཤེས་བྱེད་རྙེད། ཉེ་ཆར་ཨ་རིའི་མིས་བཟོས་རྒྱུ་སྐར་ སྟེང་ནས་དཔར་
བླངས་པ་ལས་མེ་སྐར་ཏེ་གཟའ་ལྷག་པའི་སྟེང་ན་ཤིན་ཏུ་ཆེ་བའི་རྡོ་སྐུ་དང་། མཆོད་
རྟེན་ཟུར་གསུམ་ལྟ་བུ་དང་། མཁར་གཞིས་རྙིང་པའི་ཤུལ་སོགས་ཡོད་ པར་སྣང་ལ།
དེ་ལས་སྐར་མ་སོགས་ཀྱི་ཞིང་ཁམས་དང་སེམས་ཅན་ཡོད་པར་གསུངས་པ་དེ་ནང་པ་
སངས་རྒྱས་པའི་འོས་ཚོད་མིན་པར་ཤེས། མངོན་པའི་ལུགས་ཀྱི་རི་གླིང་སོགས་འཛམ་ ་
གླིང་ཆགས་དབྱིབས་དེང་སང་གི་ སའི་གོ་ལའི་བཤད་ཚུལ་དང་མི་འདྲ་ཡང་། དུས་་
འཁོར་ལུགས་ཀྱི་གནམ་གོ་ལ་དང་རི་གླིང་ཆགས་དབྱིབས་དེང་སང་གི་བཤད་ཚུལ་དང་
ཕལ་ཆེར་འདྲ་ཞིང་། དུས་འཁོར་ལུགས་ཀྱི་སྐར་རྩིས་ཀྱིས་ཉི་ཟླ་གཟའ་འཛིན་ཕུད་པ་
423



ཤིན་ཏུ་ཐིག་པ་ཡང་ཚན་རིག་དང་མཐུན་པའི་ཤེས་བྱེད་ཡིན། འཇར་མན་པ་ཧཱ་ལེ་ཞེས་
པས་ཨི་ཏ་ལིའི་མཁས་ཆེན་ཏུའུ་ཆིས་ལ“བོད་ཀྱི་མཁས་པ་དག་གིས་ས་དབྱིབས་སྤོ་ལོ་དང་
འདྲ་བར་ཁས་མི་ལེན་ཅིང་། གཟའ་སྐར་སྡེར་མ་ཁ་སྦུབས་པ་ལྟ་བུའི་གནས་ངོར་ཆགས་
པའི་སྐོར་ལོག་ཅིག་བཤད་ཀྱི་འདུག ཁྱེད་ཀྱིས་གཟིགས་ན་ག་འདྲ་རེད།” ཅེས་པའི་
ལན་དུ། “སངས་རྒྱས་པའི་བཤད་ཚུལ་དེ་བདེན་ཤས་ཆེ། འཛམ་གླིང་གི་ཚན་རིག་
པ་ཚང་ མས་རང་རང་གི་ གཞུང་ལུགས་ཀྱི་ལྟ་བ་དེ་མུ་མཐུད་དུ་བསྒྱུར་དགོས་འདུག
མཐའ་མཇུག་བོད་རྒྱུད་ནང་བསྟན་ཆོས་ལུགས་ཀྱི་གཞུང་ལུགས་ཁོ་ན་འཇིག་རྟེན་གྱི་་་
བདེན་དོན་ཉག་ཅིག་ཡིན་པར་ངོས་ཟིན་པའི་དུས་ཤིག་འོང་གསུངས།” ཞེས་ཧཱ་ལེས་
བྲིས་པའི《བོད་ཡུལ་གྱི་ངོ་མཚར་མཐོང་སྣང»ཞེས་པའི་རྩོམ་དེབ་ལས་བྱུང་། 《དེང་
རབས་ཀྱི་དངོས་གཤིས་རིག་པ་དང་ཤར་ཕྱོགས་ཀྱི་ལྟ་བ་ཟབ་མོ»ཞེས་པའི་ཚན་རིག་པས་
བརྩམས་པའི་དཔེ་ཆ་ཞིག་ཏུ། “རྒྱན་སྟུག་པོ་བཀོད་པ་དེས་ཆེས་ངོ་མཚར་ཕུལ་དུ་བྱུང་
བའི་སངས་རྒྱས་པའི་ལྟ་བ་དང་འདུ་ཤེས་ཉམས་མྱོང་མཚོན་འདུག དགོངས་པ་ཟབ་
ཅིང་བསམ་པ་རླབས་ཆེ་བ་འདི་འདྲའི་གསུང་རབ་ཅིག་འཛམ་གླིང་ཆོས་ལུགས་གཞན་
དག་ལ་གཅིག་ཀྱང་མེད།” ཅེས་དང་། “རྒྱན་སྟུག་པོ་བཀོད་པའི་མདོ་དང་། དེང་
རབས་དངོས་གཤིས་རིག་པའི་རིགས་ལམ་གྱི་རྣམ་པ་མཚུངས་ཆེ་བ་ཧ་ལས་དགོས་པའི་
ཚོད་དུ་སྣང་།” ཞེས་དང༌། “རྡུལ་ཕྲ་རབ་ཆ་ཆར་ཕྱེ་ནས་བརྟགས་ཚེ། ཆེས་ཕྲ་
བའི་མཚམས་ཞིག་ལ་སླེབས་ཚེ་ཀླུ་སྒྲུབ་ཀྱི་ཡོད་མིན་མེད་མིན་གྱི་དབུ་མའི་ལྟ་བ་དེ་ལས་
གཞུང་ལུགས་གཞན་དག་གང་གིས་ཀྱང་འགྲེལ་རྒྱག་མི་ཐུབ་པར་སྣང་།” ཞེས་དང་། .
དེང་དུས་དངོས་གཤིས་ཚན་རིག་པ་གྲགས་ཆེན་ཁཱ་ཕུ་ལས་བརྩམས་པའི《དངོས་གཤིས་
ཚན་རིག་གི་ལམ»ཞེས་པར་ཡང༌། “ ཐེག་པ་ཆེན་པོའི་མདོ་རྒྱན་སྟུག་པོ་བཀོད་པར་
བྱུང་བའི་གསུངས་ཚུལ་དེ། དེང་དུས་དངོས་གཤིས་རིག་པའི་གཞུང་གི་རིགས་ལམ་དང༌
ཆེས་མཐུན་པ་ཡ་མཚན་པོ་འདུག སངས་རྒྱས་པའི་གཞུང་དུ། དེང་དུས་དངོས་
གཤིས་རིག་པའི་དངོས་པོའི་ལྟོས་འབྲེལ་ཆོས་ཉིད་དང་། (བྷཱུ+）ལུང་ཙི་ཁྲུང་སྟེ་
རྡུལ་རྫས་ནུས་པའི་ཁྱབ་ཡུལ་གྱི་རིགས་ལམ་ཡོད་པ་ཤིན་ཏུ་ངོ་མཚར་བའི་གནས་རེད།
དེར་བལྟས་ན་འཛམ་གླིང་ཤར་ཕྱོགས་ཀྱི་མཚན་ཉིད་སྨྲ་བ་རྣམས་ཀྱིས་གནའ་སྔ་མོ་ཞིག་
ནས་ཏིང་འཛིན་མངོན་ཤེས་ཀྱིས་དངོས་ པོའི་གནས་ལུགས་མཐོང་འདུག” ཅེས་བྱུང་
ངོ༌། །
ཡང་《སངས་རྒྱས་ཆོས་ལུགས་དང་དེང་རབས་རིག་པའི་དཔལ་ཡོན»ཞེས་པའི་
རྩོམ་ཡིག་ཏུ། “དེང་རབས་སུ་ཚན་རིག་དང་མཚན་ཉིད་རིག་པ་ཆེས་ཆེར་འཕེལ་བས།
424



སྔོན་ཆད་ཚན་རིག་ཁོ་ན་གཙིགས་ཆེན་བྱེད་ཀྱང་ཆོས་ལུགས་དགག་ཕྱོགས་སུ་འཛིན་པའི་
ལྟ་བ་དེ་རིགས་དུས་དང་མི་འཚམས་པར་གྱུར་ཅིང་། ནུབ་ཕྱོགས་ཀྱི་མཁས་པའི་ཁྲོད་དུ་
ཚན་རིག་དང་ཆོས་ལུགས་གཉིས་ཆར་གཙིགས་འཛིན་བྱེད་མཁན་ཇེ་མང་དུ་སོང་། ་
ན་ཁེ་ནས་ཆོས་ལུགས་དང་ཚན་རིག་བར་ན་འགལ་བ་ཅུང་ཟད་ཀྱང་མེད། དེ་གཉིས་
ཕན་ ཚུན་ གཅིག་ ལ་ གཅིག་ གྲོགས་ སུ་ དགོས་ པར་ འདུག་ གསུངས།” ཞེས་ དང་།
“དོན་དམ་པར་ལྷ་མེད་པར་འདོད་པའི་སངས་རྒྱས་པའི་ལྟ་བ་དེ་ལ། ཞུ་པིན་དཔལ།
ཉི་ཚེ། མ་ཧཱ། རོ་ཟི། རོང་ ཀད། ཨེ་ཡིན་ཟི་ཐན། ཧེ་ཏེ་ཀར། ཧྥུ་རོ་མི་
སོགས་དེང་རབས་ཚན་རིག་པ་དང་མཚན་ཉིད་སྨྲ་བ་ གྲགས་ཆེན་མང་པོས་བསྔགས་་་་
བརྗོད་ཆེན་པོ་བྱེད་ཀྱིན་འདུག”ཅེས་དང་། “ སངས་རྒྱས་ཀྱི་གཞུང་ལུགས་དེ། དེང་
སང་གློག་རྫས་འཕྲུལ་ཆས་ལས་རིགས། གཏན་ཚིགས་རིག་པ། མཚན་ཉིད་རིག་པ།
མཛེས་སྡུག་མྱོང་ཚོར་རིག་པ། རྩིས་རིག་ཤེས་པ་ཡུལ་ལ་འཇུག་ཚུལ་གྱི་གཞུང་ལུགས།
ཁེ་ལས་དོ་དམ་པ་དང་། ཡོན་ཏན་ཅན་སྐྱེད་སྲིང་། ཁམས་བདེ་ལུས་སྦྱོང་སོགས་ཀྱི་
ཕྱོགས་ལ་བེད་སྤྱོད་བྱེད་ཀྱིན་འདུག”ཅེས་དང་། “དེང་རབས་ཀྱི་རྩེ་འཛིན་ཚན་རིག་
གྲས་མི་ལུས་ཀྱི་ཕུལ་བྱུང་ནུས་པ་ཕྱིར་འདོན་བྱེད་པའི་མི་ལུས་ཚན་རིག་དང་། སངས་
རྒྱས་ཆོས་ལུགས་ཀྱི་དོན་གཉེར་བྱེད་ཕྱོགས་གཅིག་ཐོག་ཏུ་འབབ་ཅིང་། གལ་ཏེ་ཚན་
རིག་འདིའི་ཞིབ་འཇུག་ཕྱོགས་ལ་སྔ་ན་མེད་པའི་གྲུབ་འབྲས་ཤིག་ཐོབ་ན། ཚན་རིག་གི་
ལྟ་བའི་སྤྱི་སྲོལ་ཐོག་ནས་འགྱུར་ལྡོག་གསར་པ་ཞིག་འབྱུང་ངེས་ཤིང༌། རང་བྱུང་ཚན་
རིག་གི་ཡན་ལག་སོ་སོ་དང་། སྤྱི་ཚོགས་ཚན་རིག་ཚང་མ་ཞིབ་འཇུག་ཇེ་ཟབ་ཏུ་སོང་ན་
སངས་ རྒྱས་ པའི་ གཞུང་ གི་ ལྟ་ བ་ ཡོངས་ རྫོགས་ བདེན་ དོན་ ཡིན་ པར་ ངེས་ ཐུབ་ ལ།
སྐབས་དེར་ཐོན་ན། སངས་རྒྱས་ཆོས་ལུགས་ནི་ཆ་ཤས་ཡོངས་སུ་རྫོགས་པའི་ཚན་རིག་
ཅིག་ཡིན་པར་འཛམ་གླིང་གི་མི་ཚང་མས་ངེས་ཐུབ།” ཅེས་བྱུང་། ཡང་《ཚན་རིག་
པ་ཞིག་གིས་སངས་རྒྱས་ཆོས་ལུགས་ལ་ཞིབ་འཇུག་བྱས་པའི་སྙན་ཞུ»ཞེས་པའི་རྩོམ་དུ།
“ནུབ་གླིང་གི་ཚན་རིག་པའི་བེམ་དངོས་ཞིབ་འཇུག་ཕྱོགས་ཀྱི་གྲུབ་འབྲས་ཤིན་ཏུ་ཆེ་ཡང་།
སེམས་ཁམས་ཕྱོགས་ཀྱི་ཞིབ་འཇུག་ནང་པ་སངས་རྒྱས་པ་ལ་འགྲན་ཐུབ་ས་མི་འདུག
སངས་རྒྱས་པའི་གཞུང་ན་སེམས་སེམས་བྱུང་གི་སྐོར་ཤིན་ཏུ་ཕྲ་ཞིང་ཞིབ་པ་ཞིག་འདུག
སེམས་ཁམས་ཞིབ་འཇུག་བྱེད་མཁན་ལ་དེ་ལས་བློ་སྐྱེད་ཆེན་པོ་སྟེར་ཐུབ།” ཅེས་བྱུང་
ངོ༌། ཡང་བཟང་སྤྱོད་སྨོན་ལམ་ལས་བྱུང་བའི། “སྐྲ་ཙམ་ཁྱོན་ལ་དུས་གསུམ་ཚད་
སྙེད་ཀྱི། །སངས་རྒྱས་རྒྱ་མཚོ་ཞིང་རྣམས་རྒྱ་མཚོ་དང༌། ། བསྐལ་པ་རྒྱ་མཚོར་སྤྱོད་ཅིང་
རབ་ཏུ་འཇུག །”ཅེས་དང་། “གང་ཡང་བསྐལ་པ་དུས་གསུམ་ཚད་དེ་དག །སྐད་
425



ཅིག་ཆ་ཤས་ཀྱིས་ནི་ཞུགས་པར་སྦྱར། །” ཅེས་གསུངས་པའི་རྡུལ་གཅིག་གི་གོ་སར་རྡུལ་
གྲངས་དང་མཉམ་པའི་ཞིང་ཁམས་ཆུད་པ་དང་། སྐད་ཅིག་བསྐལ་བ་དང་། བསྐལ་
བ་སྐད་ཅིག་ཏུ་འགྱུར་བའི་གསང་བ་བསམ་གྱིས་མི་ཁྱབ་པ་དེ་དག་སོ་སྐྱེའི་བློ་ངོར་ཆུད་
དཀའ་བ་ཞིག་ཡིན་མོད། ལོ་བརྒྱ་སྐོར་འདིའི་ནང་དུ་དེང་རབས་ཚན་རིག་གི་མེས་པོར་
འབོད་པའི་ཨ་རིའི་ཚན་རིག་པ་ཆེན་པོ་ཨེ་ཡིན་ཟི་ཏན་ནས་དངོས་གཤིས་རིག་པ་དང་རྩིས་
རིག་སྟེང་ནས་ཡུལ་དུས་ལྟོས་བཅས་ཆོས་ཉིད( fa4 >)ཞེས་པ་གཏན་ལ་ཕབ་པ་དོན་
དེ་དང་ཤིན་ཏུ་འདྲ་བར་འདུག ཡུལ་དུས་ལྟོས་བཅས་ཆོས་ཉིད་ཅེས་པ་དངོས་པོའི་
དབྱིབས་དང་བོང་ཚོད་ཆེ་ཆུང་དུས་ཀྱི་བགྲོད་པ་དལ་མགྱོགས་ལ་བརྟེན་ནས་བྱུང་བ་དང༌།
དུས་ལ་མི་ལྟོས་པའི་ཚུགས་ཐུབ་ཀྱི་གཟུགས་མེད་ཚུལ་རིགས་ལམ་སྟེང་ནས་གཏན་ལ་་་་་་
འབེབས་བྱས་པ་ཞིག་རེད། དཔེར་ན། གནམ་གྲུ་མཁའ་ལ་འཕུར་ཚེ་ཇི་ལྟར་མགྱོགས་
ན་བོང་ཚད་དེ་མཚུངས་ཇེ་ཆུང་དུ་འགྱུར་ཅིང་། མགྱོགས་ཚད་འོད་དང་མཉམ་ཚེ
(འོད་རྒྱུ་བའི་མགྱོགས་ཚད་ལྟོ་གང་ལ་སྤྱི་ལེ་སུམ་འབུམ་ཉིས་ཁྲི་ཡིན)གནམ་གྲུ་་་
གཟུགས་ཀྱང་ཅང་མེད་ལྟ་བུར་འགྱུར། གལ་ཏེ་མགྱོགས་ཚད་འོད་དང་མཉམ་པའམ་
ལྷག་པའི་གནམ་གྲུ་ཞིག་ཡོད་ན། དུས་ཀྱི་བགྲོད་རྒྱུན་ལུགས་ལྡོག་གི་ཐབས་ཀྱིས་འདས་
པའི་བསྐལ་པའི་འཇིག་རྟེན་གྱི་གནས་ཚུལ་དང་། དུས་ཀྱི་བགྲོད་རྒྱུན་ལུགས་འབྱུང་
གིས་ཐབས་ཀྱིས་མ་འོངས་བསྐལ་བར་འཇུག་ཐུབ་ཚུལ་གསུངས། རིགས་ལམ་དེའི་སྟེང་
ནས་འདས་མ་འོངས་པའི་དོན་མངོན་སུམ་དུ་འགྱུར་ཚུལ་ལ་ཡང་བདེན་པའི་ཡིད་ཆེས་
རྙེད་ཐུབ། རིགས་འཕྲུལ་དེ་ལ་བརྟེན་ནས་དེང་རབས་ཚན་རིག་གསར་བསྐྲུན་མང་དུ་
བྱུང་ཞིང༌། རྡུལ་ཕྲན་མཚོན་ཆ་དང་། མིས་བཟོས་རྒྱུ་སྐར། མིས་བཟོས་འཕུར་གྲུ་
སོགས་ ཀྱིས་ མཚོན་ པའི་ མཁར་ བགྲོད་ ཚན་ རིག་ སོགས་ ཀྱང༌ བྱུང་ བ་ རེད། ཡང་།
འདུས་བྱས་ཐམས་ཅད་མི་རྟག་པ་དང༌། ཆོས་ཐམས་ཅད་རྟེན་འབྲེལ་གྱི་རང་བཞིན་དུ་
འདོད་པ་ནང་པ་སངས་རྒྱས་པའི་རྩ་བའི་ལྟ་བ་ཞིག་ཡིན། ཆོས་ཞེས་པ་ཡོད་པ་ཐམས་
ཅད་ལ་གོ་དགོས། འདུས་བྱས་ཞེས་པ་རྒྱུ་རྐྱེན་ལས་སྐྱེས་ པའི་དངོས་པོའི་མིང་ཡིན།
མི་རྟག་པ་ནི་སྐད་ཅིག་གཅིག་ལ་ཡང་བརྟན་ཆགས་སུ་མི་གནས་པར་འགྱུར་འགྲོ་བའི་དོན་
ཡིན། དེ་ནི་དངོས་པོ་ཐམས་ཅད་ཀྱི་རྩ་བའི་རང་བཞིན་དུ་འདོད། སྤྱིར་ཤེས་བྱ་ལ་
རྟག་དངོས་གཉིས་སུ་ཕྱེ་ཡང་། རྟག་པ་ནི་ནམ་མཁའ་ལྟ་བུའི་སྟོང་པ་མེད་དགག་ཅིག་
དང༌། བློ་ངོར་སྒྲོ་བཏགས་བྱས་པའི་དོན་སྤྱི་ཞིག་ལས། དངོས་ཡོད་ཀྱི་རྟག་པ་ཞིག་
འཇོག་རྒྱུ་མི་རྙེད། རྟེན་འབྲེལ་ཞེས་པ་ཡོད་པ་ཐམས་ཅད་ནང་ཕན་ཚུན་བརྟེན་པ་དང་།
འབྲེལ་བ་དང་། ལྟོས་པ་སོགས་ཀྱི་འབྲེལ་བའི་གནས་ཚུལ་ཞིག་ལས། ། གང་ལ་ཡང་མི་
426



བརྟེན་ ཅི་ལ་ཡང་མི་ལྟོས་པར་རང་དབང་ཚུགས་ཐུབ་ཀྱི་རང་བཞིན་དེ་མེད་པའམ།
དེས་སྟོངས་བས་རང་བཞིན་གྱིས་སྟོང་བའི་ཆོས་ཉིད་ཟེར་བ་ཡིན་ཏེ། རྩ་ཤེས་ལས།
“གང་ཕྱིར་རྟེན་འབྱུང་མ་ཡིན་པའི། །ཆོས་འགའ་ཡོད་པ་མ་ཡིན་ནོ། །” ཞེས་དང་།
རྗེ་བླ་མས། “ལྟོས་མེད་ནམ་མཁའི་མེ་ཏོག་བཞིན། ། དེས་ན་མ་བརྟེན་ཡོད་་་་་་་
ཡིན། །” ཞེས་གསུངས་སོ། །ལྟ་བ་འདི་ཆེས་ཟབ་ཅིང་དངོས་པོའི་གནས་ལུགས་དང་
མཐུན་པ་ཡིན་པས། ཚན་རིག་པ་དང་མཚན་ཉིད་སྨྲ་བ་ཚང་མས་མགྲིན་གཅིག་དང་
དབྱངས་གཅིག་གིས“ངོ་མཚར་རྨད་དུ་བྱུང་བའི་ལྟ་བ”ཞེས་བསྔགས་བརྗོད་བྱེད་ཀྱིན་
འདུག མི་ཁ་ཤས་ཀྱིས་རྟེན་འབྲེལ་ཁས་ལེན་ཀྱང་། གཟུགས་སྟོང་པའོ་ཞེས་པའི་ཚིག་
གི་ངོ་གདོང་གི་དོན་ཙམ་ལ་གོ་བ་བླངས་ནས། སངས་རྒྱས་ཆོས་ལུགས་པས་ཡོད་པ་ལ་
བསྙོན་འདིངས་པར་འདུག་ཅེས་སྐྱོན་འཛུགས་ཀྱི་ཡོད་མོད། དེ་ནི་སངས་རྒྱས་པའི་དབུ་
མའི་གཞུང་ལུགས་ལ་རྒྱུས་མེད་པའི་བླུན་གཏམ་སྟེ། གཟུགས་སྟོང་པའོ་ཞེས་པ་གཟུགས་
རྟེན་འབྲེལ་ཙམ་དང་། ་ གཟུགས་ཞེས་མིང་གིས་བཏགས་པ་དེ་ལས། རྒྱུ་རྐྱེན་བཞག་
འཇོག་གི་ལྟོས་འབྲེལ་ལ་མ་བརྟེན་པའི་རང་དབང་ཚུགས་ཐུབ་ཀྱི་རང་བཞིན་ནམ་ངོ་བོ་
ཞིག་མེད་པའི་དོན་ཡིན་ཏེ། གཟུགས་གཏན་ནས་མེད་པའི་དོན་ག་ལ་ཡིན། ཤེར་
ཕྱིན་གྱི་མདོ་ལས། “ཆོས་ ཐམས་ ཅད་ནི་སྟོང་པ་སྟེ་རང་བཞིན་མེད་པའི་ཚུལ་གྱིས་
སོ། །” ཞེས་དང༌། འཇིག་རྟེན་འདས་བསྟོད་ལས། “རྟེན་ཅིང་འབྲེལ་བར་གང་
བྱུང་བ། ། དེ་ཉིད་ཁྱོད་ཀྱིས་ སྟོང་པར་བཞེད། །” ཅེས་དང༌། ཟླ་གྲགས་ཀྱི་ཚིག་་་
གསལ་ལས། “ཁོ་བོ་ཅག་ནི་རྟེན་ཅིང་འབྲེལ་བར་འབྱུང་བ་ལ་སྟོང་པ་ཉིད་དུ་སྨྲ་སྟེ།”
ཞེས་པ་སོགས་སྟོང་ཉིད་ཀྱི་གོ་དོན་ཤིན་ཏུ་ཁ་གསལ་པོ་གསུངས་ཡོད་དེ། ཡོད་པ་ལ་མེད་
མི་ཟེར་བ་ཟོག་རྫིས་ཀྱང་ཤེས་པས། རིགས་ལམ་ལ་བྱང་བའི་ནང་པ་སངས་རྒྱས་པས་དེ་
འདྲའི་བླུན་གཏམ་ག་ལ་བྱེད། སངས་རྒྱས་ཀྱིས་ཀྱང་། “འཇིག་རྟེན་ང་དང་རྩོད་ཀྱི།
ང་འཇིག་རྟེན་དང་མི་རྩོད་དེ། དེ་ཅིའི་ཕྱིར་ཞེ་ན། འཇིག་རྟེན་ན་གང་ཡོད་པར་ཁས་
ལེན་པ་དེ་བདག་གིས་ཀྱང་ཁས་ལེན་ལ་འཇིག་རྟེན་ན་གང་མེད་པར་ཁས་ལེན་པ་དེ་བདག་
གིས་ཀྱང་མེད་པར་ཁས་ལེན་ནོ། །” ཞེས་གསུངས་པའི་ཕྱིར་རོ། ། དེང་སང་གི་ཚན་
རིག་པ་དང་མཚན་ཉིད་སྨྲ་བ་མང་པོ་ཞིག་གིས་མི་རྟག་པ་དང་དངོས་པོའི་རྟེན་འབྲེལ་གྱི་
ཆོས་ཉིད་དབུ་མའི་ལུགས་དང་མཐུན་པར་སྨྲས་འདུག་སྟེ། ཨིན་ཀེ་སི་ནས་ཀྱང་“རང་
བྱུང་གི་དངོས་པོ་ཐམས་ཅད་རྒྱུན་མི་ཆད་པར་འགྱུར་ཀྱིན་འདུག” ཅེས་དང༌། “ཧེ་
ཀར་གྱིས་རང་བྱུང་དང༌། ལོ་རྒྱུས། ཤེས་པ་ཐམས་ཅད། སྔ་ཕྱིའི་གོ་རིམ་གྱི་རྒྱུན་
ཞིག་ཏུ་རྟོག་ཅིང་། དེ་ཐམས་ཅད་རྒྱུན་མི་ཆད་པར་འགུལ་བསྐྱོད་འཕོ་འགྱུར་འཕེལ་
427



རྒྱས་ཀྱི་ངང་དུ་གནས་པའི་གཞུང་ལུགས་བརྩམས་ཤིང་། དེ་ནི་ཁོ་རང་གི་བླ་ན་མེད་པའི་
བྱས་རྗེས་ཤིག་རེད།” ཅེས་དང་། “དངོས་པོ་ཐམས་ཅད་རང་དུས་ཀྱི་སྐད་ཅིག་དེ་
ལ་ཁོ་ཁོ་རང་ཡིན་ལ། ཁོ་ཁོ་རང་མ་ཡིན་པ་ཡང་ཡིན།” ཞེས་དང་། “རང་རེས་
རང་བྱུང་འཇིག་རྟེན་དང་། མིའི་རིགས་ཀྱི་བྱུང་རབས། རང་སེམས་ཀྱི་འཆར་སྒོ་
སོགས་ལ་ཞིབ་འདང་བརྒྱབ་ཚེ། ཐོག་མར་རང་གི་མིག་ལམ་དུ་འབྲེལ་བ་རྣམ་པ་སྣ་
ཚོགས་དང་ཕན་ཚུན་ཤུགས་རྐྱེན་ཐེབས་པའི་མུ་མཐའ་མེད་པའི་དྲ་བར་འཐག་པའི་རི་མོ་
ཞིག་ཤར་ནས་འོང་། དེའི་ནང་ན་མི་གཡོ་མི་འགྱུར་བའི་དངོས་པོ་གཅིག་ཀྱང་མེད་ལ།
ཚང་མ་གཡོ་འགུལ་འཕོ་འགྱུར་སྐྱེ་འཇིག་བྱེད་པའི་ཚུལ་དུ་སྣང་།” ཞེས་དང་། ལཱད་
ནིན་ནས། “ཏར་ཝུན་གྱིས་སྲོག་ཆགས་དང་རྩྭ་རྩི་ཤིང་རིགས་སོགས་སྐྱེ་དངོས་ཐམས་
ཅད་ཕན་ཚུན་འབྲེལ་བ་མེད་ཅིང་། གློ་བུར་དུ་ལྷས་བསྐྲུན་པ་དང་། འགྱུར་མེད་རྟག་
པར་འདོད་པའི་ལྟ་བ་དེ་ཚར་བཅད་ཅིང༌། གསར་དུ་སྐྱེ་དངོས་རིག་པ་ཚན་རིག་གི་ལམ་
ལ་བཀོད་ནས། སྐྱེ་དངོས་ཀྱི་རིགས་གཞན་དུ་འགྱུར་བ་དང་། རིགས་རྒྱུན་སྔ་ཕྱི་རྟེན་
འབྲེལ་དུ་གནས་པའི་ཆོས་ཉིད་དེ་གཏན་ལ་ཕབ།” ཅེས་དང་། སུའུ་ལེན་ཚན་རིག་
ཁང་གི་ཞིབ་འཇུག་པ་ཁྲར་པཱ་ཚི་ཁེ་ནས་བརྩམས་པའི《སངས་རྒྱས་ཆོས་ལུགས་ཀྱི་མྱང་
འདས་སྤྱི་དོན»ཞེས་པར། “སློབ་དཔོན་ཀླུ་སྒྲུབ་འཛམ་གླིང་གི་མཚན་ཉིད་སྨྲ་བ་ཆེ་
གྲས་སུ་ཐེ། དེའི་ལྟ་བ་ཤིན་ཏུ་རླབས་ཆེ་ཞིང་། དེའི་སྤོབས་པའི་རྩལ་ལ། གཞན་
དག་གིས་ཧ་ལས་ཤིང་ཁ་གྲགས་པར་མི་ནུས། དེང་དུས་དབྱིན་ཇིའི་མཚན་ཉིད་སྨྲ་བ་པ་
ར་ཏ་ལེ (སྤྱི་ལོ་1848 = 1924）ཡིས་ དངོས་པོའི་རང་བཞིན་དང་། ལྟོས་འབྲེལ།
དུས་དང་སྟོང་པ། རྒྱུ་འབྲས་དང་གཞན་འགྱུར། བདག་གི་དེ་ཉིད་སོགས་རྟོག་་་་
བཏགས་ཁོ་ན་ལས་དོན་སྟེང་དུ་བདེན་པར་གྲུབ་པ་མེད་པར་འདོད་པས། རྒྱ་གར་བས་
བལྟས་ན་དེ་ནི་དབུ་མའི་ལུགས་འཛིན་པའི་མཚན་ཉིད་སྨྲ་བ་ཡིན་པར་སྣང་། ཧེ་ཀར་གྱི་
རྩོད་གྲུབ་རིགས་པ་དང་། ཀླུ་སྒྲུབ་ཀྱི་གཞུང་ལུགས་གཉིས་ཧ་ཅང་མཐུན་ཚབས་ཆེ།”
ཞེས་གསུངས་འདུག མར་ཁེ་སིའི་རྩོད་སྒྲུབ་ལྟ་བ་ཧེ་ཀར་གྱི་ལུགས་ཡིན་པ་སྨོས་མི་
དགོས་ཤིང་། ཧེ་ཀར་གྱི་ལྟ་བ་ཀླུ་སྒྲུབ་དང་མཐུན་ཚབས་ཆེ་བ་ལ་ཡ་མཚན་རྒྱུ་མེད་དེ། །
འཇར་མན་པའི་མཚན་ཉིད་རིག་པའི་འབྱུང་ཁུངས་གཙོ་བོ་རྒྱ་གར་ཡིན་པའི་ཕྱིར་རོ། །
གཞན་ཡང་ཨེན་ཀེ་སི་ནས《རང་བྱུང་རྩོད་སྒྲུབ་ཆོས་ཉིད»ཅེས་པའི་ནང་། “སྤྱིར་
བཏང་གི་གཏན་ཚིགས་རིག་པ་མི་དང་ཤེས་རིག་ཡོད་པའི་སེམས་ཅན་མཐོ་རིམ་གང་གིས་
ཀྱང་ཤེས་ཤིང་བེད་སྤྱོད་ཐུབ་པ་ཡིན། རྩོད་སྒྲུབ་རྟོག་རྣམ་ཁོང་དུ་ཆུད་པ་མི་ཁོ་ན་དང་།
དེའི་ནང་ནས་ཀྱང་རྟོགས་པའི་ཚད་མཐོན་པོར་སླེབས་པའི་མི་དཔེར་ན། སངས་རྒྱས་
428



ཆོས་ལུགས་པ་དང་ཀེ་རི་སེའི་མཚན་ཉིད་སྨྲ་བ་ལྟ་བུ་ཞིག་དགོས། དེའི་རྟོགས་ཚད་ཆེ་
ཆེར་རྒྱས་འཛོམ་དུ་འཕེལ་བ་དེང་དུས་མཚན་ཉིད་རིག་པ་ལ་རགས་ལས།” ཞེས་་་་
གསུངས་ཤིང༌། སུའུ་ལེན་གྱི་མཚན་ཉིད་སྨྲ་བ་ཆེན་པོ་ཁྲར་པཱ་ཚི་ཁེ་ནས་ཀྱང་། “ཚད་
མའི་གཞུང་ལུགས་གསར་པ(སློབ་དཔོན་ཆོས་མཆོག་སོགས་ཀྱི་གཞུང་)ལ་ཨ་རེ་ཟི་ཏོད་
ཀྱི་ཚད་མ (ཕྱི་གླིང་བའི་ཚད་མ) ལས་ ཁྱད་དུ་འཕགས་པའི་ཁྱད་ཆོས་མང་དུ་འདུག
དེའི་རིགས་ལམ་ཁ་ཤས་དུས་རབས་དུ་མའི་སྔོན་ནས་རྩིས་རིག་ཚད་མའི་སྔོན་དུ་སླེབས་
ཡོད་ལ་རིགས་འཕྲུལ་མང་པོ་ཞིག་དེང་རབས་ཚད་མའི་ཆུ་ཚད་དུ་ཐོན་འདུག” ཅེས་
དང༌། “རྒྱ་གར་བའི་མཁས་པ་སྔ་ཕྱི་རིམ་བྱོན་གྱི་རླབས་ཆེན་བྱས་རྗེས་ལ་འཛམ་གླིང་གི་
རིག་གནས་ལོ་རྒྱུས་ཐོག་ཏུ་གཞན་དང་མི་འདྲ་བའི་ཁྱད་འཕགས་གོ་གནས་ཤིག་ཐོབ་
འདུག”ཅེས་གསུངས་སོ། །
ཡང་དཔེར་ན་རྒྱུ་འབྲས་རྟེན་འབྲེལ་བསླུ་མེད་དུ་འདོད་པ་དེ་ཡང་ནང་པ་སངས་
རྒྱས་པའི་ལྟེ་བའི་གཞི་རྩ་ཞིག་རེད། རྒྱུ་འབྲས་རྟེན་འབྲེལ་དེ་ལ་ཕྱི་ནང་གཉིས་ལས།
ཕྱི་དངོས་པོའི་རྒྱུ་འབྲས་ཀྱི་རྟེན་འབྲེལ་མངོན་འགྱུར་བ་དཔེར་ན། ས་བོན་དང་ལོ་ཏོག་
གི་རྒྱུ་འབྲས་ཀྱི་འབྲེལ་བ་ལྟ་བུ། དེ་ནི་མཁས་བླུན་སུས་ཀྱང་ཤེས་ཤིང་ཁས་མི་ལེན་ཐབས་
མེད་ཡིན། ཚན་རིག་པ་ཆེན་པོ་ཀཱ་ལེ་ལོ་དང་ཏཱ་ཧྲུན་ཆིས་ཀྱང༌། “ཡང་དག་པའི་ཤེས་
པ་ནི་དངོས་པོའི་རྒྱུ་རྐྱེན་ལས་རྙེད་པ་རེད།” ཅེས་དང༌། “ཚན་རིག་གི་ལས་འགན་
ནི་མྱོང་ཐོབ་ཀྱི་གོ་བ་ལས་རང་བྱུང་དངོས་པོའི་རྒྱུ་འབྲས་ལ་ངེས་པ་བསྐྱེད་པ་དེ་ཡིན།”
ཞེས་བཤད་དོ། །ནང་གི་རྒྱུ་འབྲས་རྟེན་འབྲེལ་ནི་སྐྱེ་བ་སྔ་ཕྱི་དང་། འཁོར་བར་འཁོར་
ཚུལ། བདེ་སྡུག་མྱོང་ཚུལ་སོགས་སེམས་ཅན་དང་འབྲེལ་བའི་རྒྱུ་འབྲས་རྟེན་འབྲེལ་གྱི་
སྐོར་ཅིག་རེད། སྤྱིར་ཆེ་བ་ཉི་ཟླ་རི་གླིང་དང༌། ཆུང་བ་རྡུལ་ཕྲ་རབ་ཡན་ཆད་ཀྱི་
གཟུགས་ཅན་གྱི་དངོས་པོ་དང༌། གཟུགས་མེད་སེམས་ཀྱི་རྒྱུ་བ་གང་ཡང་རྒྱུ་འབྲས་ཀྱི་
འབྲེལ་བ་ངེས་ཅན་ཞིག་ལ་མ་བརྟེན་པ་མེད་པས། དངོས་པོའི་སྤྱི་ལ་ཁྱབ་པའི་ཆོས་ཉིད་
དེ་དངོས་པོའི་བྱེ་བྲག་སེམས་ཅན་ལ་ཡང་ཁྱབ་དགོས་པས། དངོས་པོ་ཐམས་ཅད་རྟེན་
འབྲེལ་གྱི་རང་བཞིན་ལས་མ་འདས་པར་ཁས་ལེན་བཞིན་དུ་སེམས་ཅན་གྱི་སྐྱེ་བ་སྔ་ཕྱི་
སོགས་ཀྱི་རྒྱུ་འབྲས་རྟེན་འབྲེལ་ཁས་མི་ལེན་པ་འདྲ་བའི་འགལ་བ་མངོན་ཆེན་མེད་ཀྱང༌།
རིགས་ལམ་མི་ཤེས་པའི་བླུན་པོ་རྣམས་འགལ་བ་དེ་ངེས་དཀའ་བར་སྣང་ངོ་། །དེ་ཡང་
མདོ་ལུགས་ལྟར་ན་སྐྱེ་བ་འདིའི་རྣམ་ཤེས་ཀྱི་རྒྱུན་དང༌། སྔགས་ལུགས་ལྟར་ན་སྐྱེ་བ་
འདིའི་རླུང་སེམས་ཀྱི་རྒྱུན་ནི་སྐྱེ་བ་སྔ་མའི་རྣམ་ཤེས་སམ་རླུང་སེམས་ཀྱི་རྒྱུན་ཡིན་ལ། སྐྱེ་
བ་ཕྱི་མའི་རྣམ་ཤེས་སམ་རླུང་སེམས་ཀྱི་རྒྱུན་ནི་སྐྱེ་བ་འདིའི་རྣམ་ཤེས་སམ་རླུང་སེམས་ཀྱི་
429



རྒྱུན་ཞིག་ཡིན། རྒྱུན་ནི་དཔེར་ན་ཆུ་བོའི་རྒྱུན་དང་གློག་གི་རྒྱུན་ལྟ་བུ་སྔ་ཕྱི་མུ་མཐུད་དུ་
རྒྱུ་བའི་དོན་ཡིན། མི་རྣམས་ཀྱི་སྐྱེ་བ་འདི་ནི། དཔེར་ན་ཆུ་སྐེད་ཀྱི་དུམ་བུ་ཞིག་དང་།
གློག་སྐུད་ཀྱི་སྐེད་ཀྱི་དུམ་བུ་ཞིག་དང་འདྲ། ཆུ་བོ་དང་གློག་གི་རྒྱུན་སྔ་མ་མེད་ན་སྐེད་ཀྱི་
རྒྱུན་དེ་ཡང་མེད། སྐེད་ཀྱི་རྒྱུན་དེ་ཡོད་ན་དེའི་རྗེས་ཀྱི་རྒྱུན་ཡང་མེད་མི་སྲིད་པ་བཞིན་
དུ། སྐྱེ་བ་སྔ་མའི་རྣམ་ཤེས་ཀྱི་རྒྱུན་མེད་ན་སྐྱེ་བ་འདིའི་རྣམ་ཤེས་ཀྱི་རྒྱུན་ཡང་ཡོད་མི་
སྲིད། སྐྱེ་བ་འདིའི་རྣམ་ཤེས་ཀྱི་རྒྱུན་ཡོད་ན། སྐྱེ་བ་ཕྱི་མའི་རྣམ་ཤེས་ཀྱི་རྒྱུན་ཡང་མེད་
མི་སྲིད་དོ། ། དེ་ཡང་། ཅི་འདྲ་བ་ཡི་ལས་བྱས་པ། འབྲས་བུ་དེ་འདྲ་འབྱུང་བར་
འགྱུར། ། ཀོ་ཊ་པ་ཡི་ས་བོན་ལས། །འབྲས་བུ་ས་ལུ་སྐྱེ་མི་སྲིད། །ཅེས་གསུངས་པ་ལྟར།
རྒྱུ་མེད་ལས་མི་སྐྱེ་བར་མ་ཟད། རྒྱུ་གཞན་ལས་ཀྱང་སྐྱེ་མི་སྲིད་པས། བེམ་པོའི་རྒྱུ་བེམ་
པོ་དང༌། ཤེས་པའི་རྒྱུ་ཤེས་པར་ངེས་ཤིང་། དེའི་སྟབས་ཀྱིས་མིའི་སྟེང་ན་གཟུགས་
ཤེས་གཉིས་ཡོད་པས། གཟུགས་ཤ་རུས་ཀྱི་རྒྱུ་དེ་ཕ་མའི་ཁམས་ཡིན་ཀྱང་། ཁམས་དེ་
བེམ་པོ་ཡིན་པས། དེ་ལས་ཤེས་པ་ཞིག་སྐྱེ་མི་སྲིད་ལ། ཤེས་པ་དེ་རྒྱུ་མེད་མིན་ཕྱིར་རྒྱུ་
གང་ཡིན་བརྟག་ཚེ། རང་གི་ཤེས་པའི་རྒྱུན་སྔ་མ་ཞིག་ལ་གཏུགས་པ་ལས་འོས་གཞན་མི་
སྲིད་དོ། །གལ་ཏེ་བུའི་ཤེས་པ་དེ་ཕ་མའི་ཤེས་པ་ལས་བྱུང་བ་ཡིན་ན། བུའི་ཤེས་པའི་རྣོ་
རྟུལ། བསམ་པ་བཟང་ངན། ཁམས་འཇམ་རྩུབ་སོགས་མཐའ་གཅིག་ཏུ་ཕ་མ་དང་
འདྲ་དགོས་ཤིང་། སྤུན་ཟླ་རྣམས་ཀྱང་ཕན་ཚུན་འདྲ་དགོས་ན་དེ་མི་འདྲ་བའི་རྒྱུ་མཚན་
ཅི་ཡིན། གལ་ཏེ་རྣམ་ཤེས་སྔར་མེད་པ་ཞིག་གསར་དུ་སྐྱེ་བ་ཡིན་ན། སྐྱེས་མ་ཐག་ནས་
བསླབ་མ་དགོས་པར་ནུ་མ་འཐུང་ཤེས་པ་དང་། ལང་ཚོ་རྒྱས་དུས་མ་བསླབས་ཀྱང་ཕོ་མོ་
ཕན་ཚུན་ཆགས་པ་སྤྱོད་ཤེས་པ་སོགས་སྔོན་གོམས་བག་ཆགས་ཀྱི་མཚན་མ་དེ་རིགས་ཡོད་
དོན་མེད་དེ། དཔེར་ན། གསར་དུ་བཟོས་པའི་འཕྲུལ་འཁོར་གྱི་མི་ལ་སྔོན་གོམས་
བག་ཆགས་ལས་བྱུང་བའི་རང་བྱུང་གི་བྱ་སྤྱོད་མི་སྲིད་པ་བཞིན་ནོ། །དེར་མ་ཟད་དེང་
སང་བྱིས་པའི་ནང་ན་སྐྱེ་བ་སྔ་མ་དྲན་པ་མང་པོ་ཞིག་ལ་བརྟག་དཔྱད་བྱས་པས། ས་
མིང་མི་མིང་སོགས་སྨྲས་པ་ཐོད་ཐུག་པ་དང་། ཨ་རིའི་ཞིབ་འཇུག་པ་སྐོར་ཅིག་གིས་
འདས་ལོག་བྱུང་བའི་མི་མང་པོར་དྲན་པ་སོས་མ་ཐག་དྲིས་པས། འབྱུང་བ་དང་རྣམ་
ཤེས་ཐིམ་རིམ། བར་སྲིད་ཀྱི་ཉམས་སྣང་སོགས་སྨྲས་པ་སངས་རྒྱས་ཆོས་ལུགས་ཀྱི་་
གཞུང་ནས་བྱུང་བ་དང་ཕལ་ཆེར་འདྲ་ཚུལ་དཔེ་ཆར་འཁོད་འདུག དེང་སང་ཞིབ་
འཇུག་པ་ལ་ལས་བར་དོའི་རྣམ་ཤེས་དེ་ལ་རྣམ་ཤེས་ཟེར་མ་འདོད་པར། “མི་ལུས་ཀྱི་
ནུས་རྒྱུན་ལྷག་མ”ཞེས་མིང་གསར་པ་ཞིག་ཀྱང་བཏགས་འདུག་གོ །ཡང་སྣོད་ཀྱི་འཇིག་
རྟེན་དང་བཅུད་ཀྱི་སེམས་ཅན་ཐམས་ཅད་དངོས་པོ་ཡིན་པས། སྐྱེ་རྒྱུ་ཞིག་ཡོད་དགོས་
430



ལ། ཐོག་མའི་སྐྱེ་རྒྱུ་དེ་ལ་ཆོས་ལུགས་གཞན་དག་གིས་སྐྱེ་འཇིག་སྤྲུལ་སྒྱུར་ལ་དབང་བའི་
སྐྱེས་བུ་ཞིག་གམ་ཀུན་ཁྱབ་ཀྱི་རྟག་པའི་ཤེས་རྣམ་ཞིག་ལ་བྱེད། སྔ་མ་དཔེར་ན་རྒྱ་གར་
གྱི་ཕྱི་རོལ་བ་དང་། རྒྱུ་སེར་གྱི་ཆོས་ལུགས་ཕལ་ཆེར། ཕྱི་མ་འཇར་མན་གྱི་མཚན་ཉིད་
སྨྲ་བ་ཧེ་ཀར་ལྟ་བུའོ། །འོན་ཀྱང་རྟག་པས་རྒྱུ་བྱེད་པ་དང་། སྐྱེས་བུ་དང་ཤེས་པ་རྟག་
པར་འདོད་པ་དངོས་པོའི་གནས་ལུགས་དང་འགལ་བས། ནང་པ་སངས་རྒྱས་པས་དེ་
འདྲའི་བྱེད་པོ་མི་འདོད་ཅིང༌། “ལས་ལས་འཇིག་རྟེན་སྣ་ཚོགས་སྐྱེ། །” ཞེས་སྣོད་
བཅུད་ཐམས་ཅད་ལས་སྐྱེས་པར་འདོད་པ་ཡིན། ལས་ཞེས་སཾཉྫཏའི་སྐད་དུ་ཀརྨ་སྟེ་བྱ་
བ་བྱས་པའི་དོན་ཡིན་ལ། དཔེར་ན་ཞིང་ལས་བྱེད་པ་དང་བཟོ་ལས་བྱེད་པ་ལ་ལས་ཀ་
པ་དང་ལས་ཀ་ཟེར་བ་ལྟ་བུ་ཡིན། ལས་ཀ་ཞེས་པ་ཡང་རྒྱུ་སྒྲུབ་པའི་དོན་ཡིན། འཇིག་
རྟེན་གྱི་ཡུལ་འཁོར་ལོངས་སྤྱོད་དང་རིག་པའི་དངོས་པོ་ཚང་མ་མི་རྣམས་ཀྱི་སེམས་ཀྱི་ཀུན་
སློང་དང་ལུས་ངག་གི་འདུ་བྱེད་ཀྱི་རྩོལ་བ་ལས་བྱུང་བ་རེད། དེའི་གནད་ཀྱིས་མར་ཁེ་
སིས་ ཀྱང “ངལ་ རྩོལ་ ལས་ འཇིག་ རྟེན་ བསྐྲུན་ པ་ རེད།” ཅེས་ གསུངས་ པ་ རེད།
འཇིག་རྟེན་གྱི་སྐྱེ་རྒྱུ་ལས་སུ་འདོད་པ་ཚན་རིག་དང་མཐུན་མི་མཐུན་འདི་ལས་ཀྱང་ཤེས། །
ལས་དགེ་བ་བྱས་ན་འབྲས་བུ་བདེ་བ་ཐོབ་པ་དང༌། ལས་མི་དགེ་བ་བྱས་ན་འབྲས་བུ་
སྡུག་བསྔལ་ཐོབ་པ་ཡང་བཟང་བྱས་ན་བཟང་ལན་བཀུར་བཟོ་གཟེངས་བསྟོད་བྱ་དགའ་
ཐོབ་པ་དང་། མི་བསད་པ་དང་རྐུ་འཕྲོག་བྱས་ན་རྒྱལ་ཁྲིམས་ཀྱི་ཆད་པ་ཕོག་པ་ལྟ་བུ་
ཡིན་པས་ཚན་རིག་དང་མི་མཐུན་པའི་སྐྱོན་མེད་དོ། །གཞན་ཡང་། སངས་རྒྱས་ཆོས་
ལུགས་ཀྱི་དད་པ་བྱེད་ཚུལ་ཡང་རྨོངས་དད་དང་མི་མཚུངས་པར། གཞི་རྩའི་རིག་་་
གནས་དང་གྲུབ་མཐའི་གཞུང་ལུགས་སོགས་ཐོས་བསམ་གྱིས་སེམས་ཅན་དང་འཇིག་རྟེན་
གྱི་ཆོས་ཉིད་དང་སྐྱོན་ཡོན་བླང་དོར་སྐྱིད་སྡུག་ལེགས་ཉེས་འབྱེད་ཤེས་པའི་ཤེས་རབ་ཀྱི་
མིག་ཕྱེ་ནས་རང་འཐད་ཀྱིས་རང་གི་མདུན་ལམ་འཚོལ་འདེམ་བྱེད་ཚུལ་ཞིག་ཡིན་ཏེ།
སངས་རྒྱས་ཉིད་ཀྱིས། “དགེ་སློང་དག་གམ་མཁས་རྣམས་ཀྱིས། །བསྲེག་བཅད་བརྡར་
བའི་གསེར་བཞིན་དུ། །ལེགས་པར་བརྟགས་ལ་ང་ཡི་བཀའ། །བླང་བར་བྱ་ཡི་གུས་ཕྱིར་
མིན། །” ཞེས་དང་། ཁྱད་པར་འཕགས་བསྟོད་ལས“བདག་ནི་སངས་རྒྱས་ཕྱོགས་མི་
འཛིན། །སེར་སྐྱ་སོགས་ལ་མི་སྡང་ཡང་། །གང་ཞིག་རིགས་པར་ལྡན་པའི་ཚིག་ ། དེ་
ཉིད་སྟོན་པར་ཡོངས་སུ་འཛིན། །” ཞེས་དང༌། “བདག་ནི་སྟོན་པ་གཞན་སྤངས་
ནས། །བཅོམ་ལྡན་ཁྱོད་ལ་སྐྱབས་མཆིས་པ། །དེ་ཅིའི་སླད་དུ་ཞེ་ན་ཁྱོད། །སྐྱོན་མི་མངའ་
ལ་ཡོན་ཏན་ལྡན། །” ཞེས་གསུངས་པ་རེད། 《སངས་རྒྱས་ཆོས་ལུགས་དང་དེང་
རབས་ཀྱི་རིག་པའི་དཔལ་ཡོན»ཞེས་པའི་ནང་། “ཚན་རིག་གི་གོ་རྟོགས་མཐོ་ས་ནས་
431



སངས་རྒྱས་ཆོས་ལུགས་ཀྱི་གྲུབ་མཐར་གཞོལ་བ། རང་ཁའི་གོ་ཐོས་ཙམ་ལ་བརྟེན་ནས་
དེར་ཞུགས་པ་ལས་ཆེས་མྱུར་ཞིང་ཆོད་ཆེ་བར་སྣང་།” ཞེས་དང༌། རྒྱལ་ཁབ་ཕྱི་ནང་
གི་མཁས་པ་མང་པོས་སངས་རྒྱས་ཆོས་ལུགས་ནི་རིགས་པས་དད་པ་ཡིན་ལ། རྨོངས་
དད་མིན། ཞེས་པ་ཡང་རྒྱུ་མཚན་དེ་འདྲ་ཞིག་ལ་ཐུག་ཡོད་དོ། །སྤྱིར་སངས་རྒྱས་ཆོས་
ལུགས་ཀྱི་གཞུང་ལུགས་ཀྱི་ལྟ་བ་དངོས་པོའི་གནས་ལུགས་དང་མཐུན་པས་ཚན་རིག་ཡིན་
ཀྱང་། སངས་རྒྱས་ཆོས་ལུགས་ཡིན་ན་ཚན་རིག་ཡིན་པས་ཁྱབ་པ་མ་ངེས་ཏེ། རྒྱུ་
མཚན་དང་པོ། ཚན་རིག་ནི་ཚུར་མཐོང་གི་ཤེས་པ་སོ་སྐྱེས་མངོན་སུམ་དང་རྟོག་པའི་
སྤྱོད་ཡུལ་ལས་མ་འདས་པས། འཇིག་རྟེན་ལས་འདས་པའི་སངས་འཕགས་ཁོ་ནའི་ཡེ་
ཤེས་ཀྱི་སྤྱོད་ཡུལ་བསམ་གྱིས་མི་ཁྱབ་པའི་གནས་མང་པོ་ཞིག་ཚན་རིག་གི་སྤྱོད་ཡུལ་མ་ཡིན་
པས། ཚན་རིག་གི་རྟོག་ཞིབ་ཐབས་ཀྱིས་ངེས་མི་ནུས་ལ་ཚན་རིག་ཏུ་ཡང་འཇོག་དཀའ་
སྟེ། དཔེར་ན། སྒྲ་མིག་གི་སྤྱོད་ཡུལ་མ་ཡིན་པས། སྒྲ་ཡོད་མེད་དང་སྙན་མི་སྙན་
མིག་གིས་འབྱེད་མི་ཐུབ་པ་དང༌། སྒྲ་མིག་ཤེས་ཀྱི་གཟུང་བྱར་འཇོག་མི་ཐུབ་པ་ལྟ་བུ་
ཡིན། རྒྱུ་མཚན་གཉིས་པ། ཤེས་བྱ་སྐོར་ཅིག་སྤྱིར་ཚན་རིག་གི་སྤྱོད་ཡུལ་ཡིན་ཡང་།
ད་ལྟའི་བར་དུ་ཚན་རིག་གི་ཐབས་ཀྱིས་ཞིབ་འཇུག་མ་བྱས་པ་དང༌། ཞིབ་འཇུག་བྱས་
ཀྱང་ཤེས་བྱའི་ངོ་བོ། རྣམ་པ། རབ་དབྱེ་ལ་མཐའ་མེད་པ་དང་། ཚན་རིག་གི་ཆུ་
ཚད་ཀྱང་དེ་ཙམ་མཐོན་པོར་སླེབས་མེད་པས་ངེས་མ་ཐུབ་པའང་མང་ལ། དེ་རིགས་
གནས་སྐབས་ད་དུང་ཚན་རིག་ཏུ་འཇོག་པའི་ཆ་རྐྱེན་མི་འདང་ངོ༌། །གསུམ་པ། སངས་
རྒྱས་ཆོས་ལུགས་བྱུང་ནས་ལོ་ཉིས་སྟོང་ལྔ་བརྒྱ་ལྷག་སོང་ཞིང་། སངས་རྒྱས་ཀྱི་ཆོས་དར་
བའི་ས་ཆ་དང་མི་རིགས་དང་སྐད་རིགས་མི་གཅིག་པ་མང་དུ་ཡོད་པས། ས་ཆ་སོ་སོ་
དང་མི་རིགས་སོ་སོའི་ལོ་རྒྱུས་རིག་གནས་དང༌། ལྟ་བ་འདུ་ཤེས། ཡུལ་སྲོལ་གོམས་
འདྲིས་སོགས་ཀྱི་ཤན་ཞུགས་བསྲེ་སླད་ཆེས་མང་བར་སྣང་སྟེ། དཔེར་ན་རྒྱལ་ནང་དུ་
བརྒྱུད་པའི་ནང་བསྟན་ཆོས་ལུགས་དང་། བོད་བརྒྱུད་ནང་བསྟན་ཆོས་ལུགས་གཉིས་
ཐེག་པ་ཆེན་པོའི་ཆོས་ལུགས་ཡིན་པ་འདྲ་ཡང་། ཆོས་བསྒྱུར་བའི་སྐད་ཡིག་གི་ཁྱད་པར།
ཡུལ་སྲོལ་གོམས་འདྲིས་ཀྱི་ཁྱད་པར། ལྟ་བ་དང་འདུ་ཤེས་ཀྱི་ཁྱད་པར། ལོ་རྒྱུས་དུས་
རབས་སོ་སོའི་རིག་གནས་སོགས་ཀྱི་ཁྱད་པར་སོགས་ལས་ཕྱི་ཡི་ཆ་ལུགས་སྤྱོད་པ་དང་ནང་
གི་ལྟ་སྒོམ་ཉམས་ལེན་སོགས་ཕྱོགས་གང་ཐད་ནས་ཀྱང་མི་འདྲ་ས་མང་ཞིང༌། རྒྱལ་ནང་
དུ་གནའ་དུས་ཏའོ་ཅོ་ཞེས་པའི་རྒྱུ་བོན་དར་ཆེ་བས་ལྟ་སྒོམ་ཕྱོགས་ལ་དེའི་ཤན་ཞུགས་ཆེ་
སྟེ། དཔེར་ན། ཁྲི་སྲོང་ལྡེ་བཙན་གྱི་རིང་ལ་བོད་དུ་བྱུང་བའི་ཧྭ་ཤང་མ་ཧཱ་ཡ་ནའི་ལྟ་
བ་ལྟ་བུ། དེང་སང་ཡང་། ལྗར་པན་དང་ཐེ་ཝན་སོགས་རྒྱ་བརྒྱུད་ནང་བསྟན་དད་
432་



མཁན་གྱི་ཁྲོད་ན། ཁྲོན་ཞེས་ཏིང་འཛིན་སྒོམ་མཁན་མང་ཞིང་། དེ་རིགས་ཕལ་ཆེར་
ཧྭ་ཤང་མ་ཧཱ་ཡ་ནའི་ལྟ་བ་འཛིན་ཅིང་། “ལས་འབྲས་བརྩི་བ་དང་ཚུལ་ཁྲིམས་སྲུང་བ་
སོགས་ཀྱིས་འཚང་མི་རྒྱ། དོན་དམ་བདེན་པ་སྒྲ་རྟོག་གི་ཡུལ་མིན་པས་ཐོས་བསམ་གྱིས་
ཕན་མི་ཐོགས། གང་ཡང་མི་རྟོག་ཅི་ཡང་མི་བསམ་པར་ནག་འཐོམ་མེར་བསྒོམ་ན་
བདེན་པ་མཐོང་ཞིང་འཚང་རྒྱུ” ཁུལ་གྱི་དུད་འགྲོའི་རྒྱུ་སྒྲུབ་པའི་ལོག་ལམ་ཞིག་སངས་
རྒྱས་ཆོས་ལུགས་སུ་རློམ་གྱིན་འདུག བོད་བརྒྱུད་ནང་བསྟན་ཡང་བོན་ལ་བན་བསྲེས་
ཞེས་ཁ་དཔེར་གྲགས་པ་ལྟར་བན་བོན་ཕར་བསྲེས་ཚུར་བསྲེས་ཀྱི་རྙོག་རྫོབ་མང་པོ་ཞིག་
ཡོད་པར་སྣང་ལ། བསང་གཏོང་ལབ་གཏོད། འདྲེ་མཆོད་གཏོ་འཕེན། ལྷ་འབེབ་
མོ་འདེབས་སོགས་ཀྱི་ལུགས་སྲོལ་དེ་རིགས་ཀྱང་བོན་ཤན་ཐེབས་པར་མངོན། ལྟ་སྒོམ་
གྱི་ཐད་ལའང་བཀའ་དང་དགོངས་འགྲེལ་འཐད་ལྡན་དང་རྒྱབ་འགལ་དུ་སོང་བ་མང་
བས། དེ་རིགས་ཕལ་ཆེར་གཤེན་རབ་མི་བོ་ཆེའི་ཞྭ་འཐེད་དང་རྒྱ་ནག་ཧྭ་ཤང་གི་ལྷམ་
ཆད་ཉར་ཚགས་བྱས་པར་གོར་མ་ཆག དེས་མི་ཚད་ད་དུང་རྫུན་ཆོས་གཏེར་ཆོས་ཀྱང་
ཡོད་པ་སྔགས་ལོག་སུན་འབྱིན་དང་། ཆོས་ལོག་སུན་འབྱིན། བྲག་སྒོ་རབ་འབྱམས་
པའི་དགག་ཡིག་སོགས་དང་། འཇུ་མི་ཕམ་པའི་འཇམ་དབྱངས་མཁྱེན་བརྩེ་དབང་པོའི་
བསྔགས་པ་ལས། “གྲོང་ཚིག་སྤེལ་མའི་རྫུན་ལུང་གིས། །སྣ་དྲངས་རྡོལ་བོན་ཟོལ་མའི་
གཏེར། ། འདོན་པ་སོམ་ཉིའི་དཔྱང་ཐག་ཅན། ། བག་ཡངས་རྒྱུ་བས་ས་འདི་གང་”། །
ཞེས་དང་“གཏེར་གྱི་ཆོས་དང་འདོན་པ་པོ། །ལུང་བཞིན་རིགས་པས་ལེགས་བརྟགས་
ན། ། ཕལ་ཆེར་ལྦུ་བ་བཞིན་དུ་གསོབ། །” ཅེས་གསུངས་འདུག་པ་ལྟར་དུ་སྣང་བས།
འདིའི་སྐོར་རྒྱལ་བའི་བཀའ་ཚད་མའི་ཁུངས་གཏུགས་ས་མེད་པས་སངས་རྒྱས་ཆོས་ལུགས་
མིན་ལ། རིགས་པས་བརྟགས་མི་བཟོད་པས་ཚན་རིག་ཀྱང་མིན་ནོ། །བཞི་པ། དེང་
སང་ རྒྱལ་ཁབ་ཀྱི་སྲིད་ཇུས་ལྷོད་ཅིང་། ཆོས་དད་ རང་མོས་ ཀྱི་སྒོ་ཆེར་ཕྱེ་བ་དང་།
མང་མང་ཆོས་ལ་དགའ་བ་དང་ཆོས་ཀྱི་བདེན་རྫུན་འབྱེད་པའི་བློ་ནུས་ཞན་པའི་གོ་སྐབས་
བེད་སྤྱད་ནས་སྤྱི་ཚོགས་སྟེང་གི་མི་ངན་ཁྲམ་ནག་གཡོ་ཅན་སྐོར་ཅིག་གིས་སངས་རྒྱས་ཆོས་
ལུགས་ཀྱི་དར་ཆ་བཟུང་ནས་མཁར་གྲོང་ཀུན་ ཏུ་ དབང་སྐུར་བྱིན་རླབས་རྒྱགས་ཁུལ།
ལྷ་མཐོང་འདྲེ་མཐོང་གི་མངོན་ཤེས་ཡོད་ཁུལ། ནད་སེལ་ཚེ་བསྲིང་གི་གདམས་པར་
མཁས་ཁུལ་གྱིས་རྫ་རྫུ་འཕྲ་འཕྲུལ་འདྲ་མིན་སྣ་ཚོགས་བྱས་ནས་བསླུ་བྲིད་མགོ་སྐོར་གྱིས་རྒྱུ་
ནོམ་པ་ལེན་པའི་ཁྲིམས་འགལ་ཉེས་སྤྱོད་འཛེམ་མེད་དུ་བྱེད་པ་ཡང་ཆེས་མང་བར་སྣང་ལ།
དེ་རིགས་ཚང་མ་ཆོས་ཁྲིམས་དང་རྒྱལ་ཁྲིམས་གཉིས་གའི་ཚར་གཅོད་སུན་འབྱིན་གྱི་ཡུལ་
ཡིན་པས་སངས་རྒྱས་ཆོས་ལུགས་དང་སངས་རྒྱས་ཆོས་ལུགས་ཀྱི་དར་ཆ་བཟུང་བ་གཉིས་
གསེར་དང་ཁྱི་སྐྱག་མཉམ་བསྲེ་བྱེད་པར་མི་འོས་སོ། །
433



，
责任编辑:高禾夫
དཔེ་སྒྲིག་འགན་འཁུར་པ། ཀའོ་ཧོ་ཧྥུ།
# #igi+:#
vfi
#
ཁ་བྱང་ཇུས་འགོད་པ། ཀརྨ་རྡོ་རྗེ་ཚེ་རིང་།
༼#*x4:ཚ%ཎྞཾ #g
པར་ཞུས་འགན་འཁུར་པ། སྐལ་སྒྲོལ།
དོར་ཞི་གདོང་དྲུག་སྙེམས་བློའི་དཔྱད་རྩོམ་ཕྱོགས་བསྒྲིགས།
དོར་ཞི་གདོང་དྲུག་སྙེམས་བློས་བརྩམས་པ།
མི་རིགས་དཔེ་སྐྲུན་ཁང་གིས་བསྐྲུན་ཞིང་འགྲེམས་སྤེལ་བྱས་པ།
1996ལོའི་ཟླ་11པར་པར་གཞི་དང་པོ་བསྒྲིགས་པ།
1996ལོའི་ཟླ་11པར་པེ་ཅིན་དུ་པར་ཐེངས་དང་པོ་བརྒྱབ་པ།
དེབ་རེར་སྒོར་15. 20



责任编辑:
封面设计:
高禾夫
吾要
ISBN 7-105-02626-X
ISBN7-105-02626-X/Z.205
(藏47) 定价15.20 元
9787105026265">
